<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="8">
    <meta name="apple-mobile-web-app-capable" content="yes">
    <title>8</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Městečko, kde se zastavil čas">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Městečko, kde se zastavil čas">
    <meta property="og:title" content="Městečko, kde se zastavil čas">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Městečko, kde se zastavil čas">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./mestecko_kde_se_zastavil_cas_011.html">
    <link rel="next" href="./mestecko_kde_se_zastavil_cas_013.html">
    <meta name="nb-order" content="8">
    <link rel="self" href="mestecko_kde_se_zastavil_cas_012.html">
    <meta name="nb-identifier" content="hrabal-mestecko-kde-se-zastavil-cas-37ba323">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2966" data-nb-chars="17450">
    <nav role="doc-toc">
      <ul class="plain section">
        <li><a href="mestecko_kde_se_zastavil_cas_005.html">1</a></li>
        <li><a href="mestecko_kde_se_zastavil_cas_006.html">2</a></li>
        <li><a href="mestecko_kde_se_zastavil_cas_007.html">3</a></li>
        <li><a href="mestecko_kde_se_zastavil_cas_008.html">4</a></li>
        <li><a href="mestecko_kde_se_zastavil_cas_009.html">5</a></li>
        <li><a href="mestecko_kde_se_zastavil_cas_010.html">6</a></li>
        <li><a href="mestecko_kde_se_zastavil_cas_011.html">7</a></li>
        <li><a href="mestecko_kde_se_zastavil_cas_012.html">8</a></li>
        <li><a href="mestecko_kde_se_zastavil_cas_013.html">9</a></li>
        <li><a href="mestecko_kde_se_zastavil_cas_014.html">10</a></li>
        <li><a href="mestecko_kde_se_zastavil_cas_015.html">11</a></li>
        <li><a href="mestecko_kde_se_zastavil_cas_016.html">\* \* \*</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mestecko_kde_se_zastavil_cas_011.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">8</span></h1>
        <section>
          <p class="chunk" data-nb-ref-number="2" data-nb-words="2965" data-nb-chars="17449"><span class="idea" data-nb-ref-number="2" id="idea2" data-nb-words="2965" data-nb-chars="17449">Ke&nbsp;konci války, když docházel benzín, tak aby pivovarská auta dál rozvážela pivo, dvě nákladní auta se&nbsp;přeměnila na&nbsp;pohon dřevěným plynem. Tatínek, jak jezdil po&nbsp;vesnicích za&nbsp;hostinskými, tak ško­dovku 430 taky nechal předělat na&nbsp;plyn. A&nbsp;strýc Pepin, který vždycky měl tu&nbsp;práci, kterou nikdo nechtěl dělat, byl jmenován topičem u&nbsp;nákladního auta a&nbsp;tatínek strýce jmenoval topičem škodovky čtyřistatřicítky. Pan Fuks na&nbsp;náměstí, který prodával knihy, ten měl velikou lanciu, osm metrů dlouhou, šestnáctiválec, který si&nbsp;nechal taky udělat na&nbsp;plyn, tomu museli strojníci na&nbsp;tu&nbsp;krásnou karosérii přidělat ne&nbsp;jeden, ale dva kotle. Dva lidé každou sobotu roztápěli lanciu od&nbsp;rána dubovými špalíčky, aby odpoledne bylo auto vyhřátý a&nbsp;mělo dostatek plynu. A&nbsp;pan Fuks si&nbsp;vzal bílé lázeňské šaty a&nbsp;odpoledne nasedl do&nbsp;lancii, dva strojníci stáli vzadu na&nbsp;stupátku u&nbsp;kotlů, a&nbsp;pan Fuks vyjel z&nbsp;úzkého dvora, ale vždycky se&nbsp;v&nbsp;průjezdu zablokoval tak, že&nbsp;strojníci museli pozvat dělníky, aby hevery a&nbsp;sochory auto vypáčili ode zdí. Tak strojníci raději nakreslili na&nbsp;podlahu průjezdu vápnem, kudyma má&nbsp;pan Fuks jet, aby aspoň vyjel. Ale sotva vyjeli, tak v&nbsp;kotlích klesl oheň a&nbsp;strojníci stáli a&nbsp;šarovali háky a&nbsp;přikládali dubové špalíčky a&nbsp;občané se&nbsp;dívali, okouněli, bylo to&nbsp;krásné, taková jízda autem, vzadu se&nbsp;kouřilo z&nbsp;kotlů a&nbsp;strojníci stáli připraveni, aby dosypávali dubové kostičky, a&nbsp;tak pan Fuks vyjel, projel se&nbsp;náměstím v&nbsp;bílých šatech, a&nbsp;když objel náměstí, tak zase vjel do&nbsp;průjezdu svého domu, a&nbsp;zase když vjížděl, tak jako píst do&nbsp;válce, tak zase zašprajcoval lanciu v&nbsp;tom průjezdu tak, že&nbsp;museli přijít nádeníci s&nbsp;hevery a&nbsp;sochory odpajsrovat auto ode zdi, srovnat ho&nbsp;a&nbsp;strojníci vápnem načrtli, kudyma musí jet přední pneumatiky, aby auto poslali do&nbsp;garáže. Pivovarské nákladní auto, které roztápěl strýc Pepin, na&nbsp;tom nebylo lépe. Strýc Pepin buďto zatopil tuze moc, nebo málo, když naložili piva, tak strýc Pepin řval a&nbsp;sváděl dlouhými háky a&nbsp;pohrabáči s&nbsp;jedním velikým kotlem boj, nadával a&nbsp;oslovoval kotel, jako by&nbsp;to&nbsp;byl kůň nebo vůl nebo hloupý, tvrdošíjně jankovitý člověk. A&nbsp;tak když vyjela auta s&nbsp;pivem z&nbsp;pivovaru, tak šofér, který z&nbsp;toho měl radost, celou cestu se&nbsp;jen smál, a&nbsp;když na&nbsp;náměstí stálo hodně lidí, tak zastavil, ač&nbsp;mohl jet dál, a&nbsp;řekl: „Pane Jozef, mně se&nbsp;to&nbsp;nelíbí, nějak mám málo plynu, podívejte se&nbsp;na&nbsp;to!“ A&nbsp;strýc Pepin vystoupil z&nbsp;kabiny a&nbsp;už řval: „No tohle&nbsp;– to&nbsp;kdyby viděl hejtman Tonser, kterýmu jsem nosil šavli, kam to&nbsp;dopracoval rakouskej voják!“ A&nbsp;vyskočil na&nbsp;stupačku a&nbsp;přelezl sajtnu a&nbsp;naslouchal, pak držel oběma rukama a&nbsp;ohmatával, nakolik je&nbsp;kotel rozpálený, pak nadzvedl víko, zdálo se&nbsp;pokaždé, že&nbsp;v&nbsp;kotli je&nbsp;zhasnuto, ale to&nbsp;byl jen nedostatek vzduchu, najednou se&nbsp;vzňal plyn a&nbsp;saze vybuchly do&nbsp;vzduchu, náměstím se&nbsp;ozvala rána a&nbsp;pak vyrazil pětimetrový sloup černého kouře, ze&nbsp;kterého vylétávaly jiskry, a&nbsp;když se&nbsp;kouř rozptýlil, tak strýc Pepin stál a&nbsp;držel se&nbsp;okraje kotle, po&nbsp;náměstí poskakovalo víko toho kotle, strýc, černý v&nbsp;obličeji a&nbsp;s&nbsp;ohořelým obočím tu&nbsp;stál a&nbsp;řval: „Rakouské voják se&nbsp;osvědčí v&nbsp;nejtěžších situacích. Zase jsem zvítězil!“ A&nbsp;vzal hák a&nbsp;šaroval v&nbsp;kotli a&nbsp;dosypal dubové špalíčky, nasadil a&nbsp;zavřel víko, které mu&nbsp;přinesl jeden z&nbsp;odvážných občanů, protože po&nbsp;detonaci se&nbsp;všichni občané rozprchli, a&nbsp;posadil se&nbsp;do&nbsp;kabiny pro závozníka a&nbsp;křičel nadšením. Tak při každém nasypávání dubových špalíčků, při dosypávání, strýc Pepin nikdy neodhadl správnou situaci, pokaždé myslil, že&nbsp;je&nbsp;všechno v&nbsp;pořádku, v&nbsp;kotli že&nbsp;už&nbsp;skoro vyhaslo, ale když zvedl víko, aby se&nbsp;pořádně podíval, tak vždycky se&nbsp;ozvala rána a&nbsp;ohnivý dým vyrazil vzhůru jako nějaká raketa a&nbsp;pokaždé strýc Pepin včas neodtáhl obličej a&nbsp;pokaždé mu&nbsp;kouř ošlehl tvář. A&nbsp;tak se&nbsp;stalo, že&nbsp;jednou, když je&nbsp;míjel pohřeb, tak strýc šaroval v&nbsp;kotli, a&nbsp;koně se&nbsp;tak polekali, že&nbsp;se&nbsp;rozběhli a&nbsp;splašili, jindy, když je&nbsp;míjel cuk německých vojáků, vracejících se&nbsp;ze&nbsp;cvičení, a&nbsp;zpívali si&nbsp;In&nbsp;der Heimat, in&nbsp;der Heimat… tak po&nbsp;detonaci v&nbsp;kotli všichni vojáci padli na&nbsp;zem a&nbsp;kryli se, a&nbsp;taktak že&nbsp;ne– rozstříleli nákladní auto pivovaru, protože mysleli, že&nbsp;jde o&nbsp;pokus o&nbsp;atentát. O&nbsp;Božím těle šofér, protože byl volnomyšlenkář, řekl, když je&nbsp;míjel průvod družiček sypajících kvítí a&nbsp;on začal skládat pivo do&nbsp;katolického domu, před kterým byl z&nbsp;březového lesíčka oltář, řekl šofér strýci Pepinovi: „Už to&nbsp;tam hasne, nerozjedeme se…,“ ale strýc Pepin jen nadzvedl víko, tak chytily saze a&nbsp;plyn se&nbsp;vzňal a&nbsp;vybuchl mour vzhůru a&nbsp;ty saze pak velebně zasypaly průvod bíle a&nbsp;modře oblečených dětí, které z&nbsp;košíčku sypaly okvětní lístky, a&nbsp;velebnému pánovi průvan sice nevytrhl monstranci, ale nikdo nezabránil, aby se&nbsp;baldachýn nevznesl, vytrhl se&nbsp;z&nbsp;rukou a&nbsp;letěl nad náměstím jako červená, zlatem podšitá plachta, jak létající perský koberec… Jindy zase o&nbsp;výročním trhu, když skládali pivo u&nbsp;Beránků v&nbsp;rohu náměstí, tak strýc Pepin přikládal, jen chtěl přiložit do&nbsp;kotle, strýc byl už&nbsp;tak od&nbsp;těch výbuchů černý, že&nbsp;se&nbsp;nemohl umýt, ale byl jako pravý kotlář, snědý jak Ital nebo cikán, s&nbsp;ohořelým obočím a&nbsp;holohlavý, protože mu&nbsp;vždycky chytly i&nbsp;vlasy nebo čepice, tak šofér zapochyboval, jestli to&nbsp;vůbec hoří, aby strýc zašaroval pohrabáčem, a&nbsp;kladl strýci na&nbsp;srdce, aby nechal dekl deklem, avšak strýc, když naslouchal, ucho přitisknuté ke&nbsp;kotli, zdali v&nbsp;něm hučí, domníval se, že&nbsp;opravdu vyhaslo, tak zvedl víko a&nbsp;nastala o&nbsp;tom jarmarce zase rána a&nbsp;po detonaci a&nbsp;dýmu se&nbsp;venkované rozprchávali, packali o&nbsp;kozy, o&nbsp;provazy poutající stany a&nbsp;plachty, a&nbsp;stánky se&nbsp;kácely a&nbsp;děti křičely a&nbsp;ječely a&nbsp;prodavači nadávali a&nbsp;hrozili, ale diváci a&nbsp;kupující, jak prchali, jak se&nbsp;rozstřikovali z&nbsp;ohniska od&nbsp;auta, tak padali o&nbsp;zdvižené kozy a&nbsp;poházená prkna, zamotávali se&nbsp;do&nbsp;látek a&nbsp;plátýnek, a&nbsp;co nejhorší, na&nbsp;volném prostranství vběhli do&nbsp;hliněného nádobí a&nbsp;trvalo to&nbsp;celé hodiny, než jarmark se&nbsp;uvedl do&nbsp;proudu… Tatínek ale už&nbsp;ke&nbsp;konci války nejezdil ani na&nbsp;bukové kostičky, už&nbsp;ani nemontoval. Zato strýc Pepin vcházel do&nbsp;městečka s&nbsp;větší slávou, obzvláště když se&nbsp;lidé dozvěděli, že&nbsp;strýc Pepin tancoval na&nbsp;počest zavraždění říšského protektora Heydricha, tím víc se&nbsp;otevírala vrátka a&nbsp;okna a&nbsp;tím více lidí chtělo, když ne&nbsp;hovořit se&nbsp;strýcem Pepinem, tedy aspoň vidět hrdinu, který pořád chodil za&nbsp;krasavicemi v&nbsp;námořní čepici korvetního kapitána, jako by&nbsp;se&nbsp;nic nestalo. S&nbsp;tatínkem už&nbsp;nikdo z&nbsp;městečka nechtěl montovat, jednak že&nbsp;v&nbsp;pivo­vaře byla kumpanie říšského vojska a&nbsp;jednak se&nbsp;už&nbsp;všichni vystřídali s&nbsp;tatínkem v&nbsp;jeho sobotním a&nbsp;nedělním montování. A&nbsp;pak byla i&nbsp;mobilizace všech dopravních prostředků a&nbsp;tatínek dal škodovku na&nbsp;špalky a&nbsp;jednou v&nbsp;noci vzbudil strýce Pepina, odmontoval kola a&nbsp;součástky dal do&nbsp;pytlů a&nbsp;pak vynesli ty&nbsp;pneumatiky i&nbsp;s&nbsp;rezervou na&nbsp;pivovarskou střechu a&nbsp;tatínek odkryl dekl starého komínu a&nbsp;spustil nejdřív provaz a&nbsp;pak spustil dolů strýce Pepina s&nbsp;baterkou, tatínek šeptal: „Jak je&nbsp;tam?“ a&nbsp;strýc Pepin radostně hlásil, že&nbsp;saze mu&nbsp;jsou akorát po&nbsp;prsa… A&nbsp;tatínek se&nbsp;potěšil: „To je&nbsp;nejlepší kon­zervační prostředek, jako bysme to&nbsp;spustili do&nbsp;voleje, lepší než uložit součástky do&nbsp;grafitu nebo do&nbsp;tuhy nebo zalejt je&nbsp;do&nbsp;loje nebo vepřovýho sádla…“ a&nbsp;pak spouštěl tatínek součástky a&nbsp;strýc je&nbsp;odvazoval, ukládal na&nbsp;lepší časy ke&nbsp;dnu komínu, ve&nbsp;kterém se&nbsp;už&nbsp;netopilo dvacet let a&nbsp;víc. A&nbsp;pak jednu pneumatiku za&nbsp;druhou, avšak když tatínek spouštěl poslední pneumatiku, takzvanou rezervní, vyvlíkla se, spadla dolů, tatínek zakřičel: „Jožko, pozor!“ a&nbsp;byla tlumená rána a&nbsp;z&nbsp;komína se&nbsp;dlouho houlily saze, tatínek se&nbsp;nakláněl do&nbsp;těch sazí a&nbsp;volal: „Jožko, nestalo se&nbsp;ti&nbsp;nic?“ A&nbsp;zdola se&nbsp;ozval radostný křik strýce Pepina: „Rakouskýmu vojákovi se&nbsp;nikdy nic stát nemůže, zase jsem slavně zvítězil! To&nbsp;je, co?“ Ale úkryt už&nbsp;ani nebyl potřebí. Fronta se&nbsp;tak pohnula, že&nbsp;se&nbsp;zastavily i&nbsp;vlaky, němečtí ranění vojáci se&nbsp;přes městečko vydali sami, pěšky, ti, co&nbsp;nemohli, tak je&nbsp;vezli na&nbsp;vozíčcích, pak stáli u&nbsp;přívozu v&nbsp;první vesničce po&nbsp;proudu Labe, prosili převozníka, aby je&nbsp;převezl, tak tam stáli zbědovaní, převládala bílá barva sádry, jako nějaký modely moderního umění, jako ty&nbsp;zbytky, když se&nbsp;odstraní z&nbsp;modelu sádrové obaly, tak po&nbsp;zeleném břehu čerstvé travičky a&nbsp;žlutých pryskyřníků, tak tam byly ty&nbsp;prostřelené nohy a&nbsp;ruce a&nbsp;zlomené klíční kosti a&nbsp;obvázané hlavy, šacovali se&nbsp;a&nbsp;tak tam stáli, natahovali ruce a&nbsp;ve dlaních nabízeli peníze a&nbsp;řetízky a&nbsp;hodiny, a&nbsp;převozník se&nbsp;drbal za&nbsp;ušima, nakonec ale raněné Němce po&nbsp;skupinkách převážel, ranění vojáci měli dojem, že&nbsp;tam na&nbsp;druhé straně za&nbsp;řekou, tam že&nbsp;ještě budou jejich prchající armády, že&nbsp;ještě mají šanci se&nbsp;dostat domů, ale převozník věděl, že&nbsp;tam jsou partyzáni, že&nbsp;čekají v&nbsp;zásekách a&nbsp;strouhách a&nbsp;příkopech a&nbsp;talutách s&nbsp;kulomety a&nbsp;puškami a&nbsp;že už&nbsp;je&nbsp;i&nbsp;s&nbsp;těmihle ámen, a&nbsp;přesto je&nbsp;převážel, protože i&nbsp;když Němce neměl a&nbsp;nemohl mít rád, když viděl tu&nbsp;naději v&nbsp;jejich očích, tu&nbsp;chvíli štěstí, té&nbsp;možnosti, že&nbsp;se&nbsp;zachrání, že&nbsp;budou šťastni, až&nbsp;dojedou a&nbsp;vynesou ty&nbsp;zářící fáče a&nbsp;sádry na&nbsp;druhý břeh, tak co&nbsp;by&nbsp;jim trochu té&nbsp;radosti nedopřál? Zrovna tak jako ti&nbsp;odsouzenci na&nbsp;smrt, když se&nbsp;poslední noc splní jejich možné poslední přání. A&nbsp;Němci na&nbsp;tyčky dali bílé šátky a&nbsp;jako do&nbsp;zaslíbené země se&nbsp;vydali na&nbsp;pochod. To&nbsp;byl poslední německý cuk a&nbsp;pak ještě sem tam běhaly bryčky se&nbsp;splašenými koňmi a&nbsp;polekanými německými vojáky a&nbsp;večer přijeli Rusové, Sovětská armáda. Dědoušek, tatínek maminky, ten večer nalámal potají čerstvého rozkvetlého bezu, ruští vojáci obsadili jeho dvůr a&nbsp;zalehli do&nbsp;postelí a&nbsp;s&nbsp;kvéry v&nbsp;ruce usnuli a&nbsp;spali jak zabití, před pokojem, ve&nbsp;kterém spal plukovník, ležel na&nbsp;prahu voják s&nbsp;puškou a&nbsp;spal a&nbsp;současně bděl a&nbsp;hlídal plukovníka a&nbsp;k&nbsp;ránu vzal dědoušek ty&nbsp;čerstvé bezy a&nbsp;chtěl je&nbsp;dát do&nbsp;vázy, ale váza byla v&nbsp;kuchyni, a&nbsp;dědoušek, když něco chtěl, tak se&nbsp;mu&nbsp;to&nbsp;muselo stát, byl vždycky tak zaslepený svým chtěním, že&nbsp;si&nbsp;nevšimnul, že&nbsp;ta&nbsp;velká váza je&nbsp;v&nbsp;kredenci jen proto, že&nbsp;s&nbsp;několika knihami navíc doplňuje stojan jedné strany příborníku, a&nbsp;tak v&nbsp;jedné ruce nalámaný bez, druhou rukou rval tu&nbsp;vázu, na&nbsp;které spočívalo několik talířů a&nbsp;omáčníků a&nbsp;všechno nádobí, rval to&nbsp;a&nbsp;křičel: „Nanynko, kdepak jsi, pojď mi&nbsp;pomoct!“ A&nbsp;zase dál rval tu&nbsp;vázu, raduje se, jak v&nbsp;ní bude krásná kytice, kterou dá&nbsp;panu plukovníkovi na&nbsp;stůl… A&nbsp;pak křičel: „Kde, holky, jste, sakra! Nanka!“ Ale babička se&nbsp;služkou držely džber, do&nbsp;kterého jim sovětský řezník vyvaloval z&nbsp;rozpárané krávy játra, a&nbsp;dědoušek řval: „Kurvy, kurvy, kde jste, co&nbsp;mi&nbsp;nejdete pomoct? Himl a&nbsp;himl!“ A&nbsp;řval, protože chtěl udělat sovětským vojákům květinovou radost… A&nbsp;babička přiběhla, když se&nbsp;dědouškovi podařilo vyrvat vázu, ale současně se&nbsp;řítil příborník s&nbsp;řinkotem, dědoušek dupal v&nbsp;tom nádobí a&nbsp;křičel: „Kurvy, když volám, tak co&nbsp;nejdete?“ A&nbsp;babička běžela a&nbsp;zavírala okna, ale dědoušek je&nbsp;znovu rozvíral a&nbsp;křičel oknem k&nbsp;sousedům: „Kurvy jedny, válejí se, a&nbsp;ne mi&nbsp;podat vázu!“ A&nbsp;babička volala z&nbsp;okna: „To není pravda,“ a&nbsp;zavírala okna, ale dědoušek otevíral další okna a&nbsp;křičel: „Kurvy, já&nbsp;vás všechny pobiju!“ A&nbsp;pak dupal v&nbsp;nádobí, strhnul celý příborník i&nbsp;ty talíře, které zůstaly nerozbité, a&nbsp;dupal a&nbsp;nadával, ale pak dupal míň a&nbsp;pomaleji a&nbsp;přestával i&nbsp;křičet a&nbsp;pak se&nbsp;posadil, vzal si&nbsp;na&nbsp;klín šeříkové květy… jen pohyboval nohama a&nbsp;chtěl něco říct. Babička, když se&nbsp;k&nbsp;němu naklonila, tak jen zašeptal: „Nanynko, sbohem… já&nbsp;přecházím…“ A&nbsp;za chvíli babička vzala dědouškovi tep, a&nbsp;když viděla, jak služka Anna otevírá kůlnu, aby vytáhla na&nbsp;dvůr starou skříň, otevřela okno a&nbsp;řekla: „Ničko almary navždycky nebudeme potřebovat,“ skočila na&nbsp;bicyklu pro doktora a&nbsp;stavila se&nbsp;v&nbsp;pohřebním ústavu, ať&nbsp;sem odpoledne přijedou… Ten podvečer si&nbsp;tatínek i&nbsp;maminka dali černou pásku na&nbsp;klopu kabátu a&nbsp;chystali si&nbsp;černé šaty, strýc Pepin v&nbsp;bílé námořní čepici se&nbsp;účastnil slavnosti, na&nbsp;náplavku u&nbsp;řeky přinesli Rusové harmoniky, nabízeli kusy pečeného masa a&nbsp;láhve vodky, k&nbsp;večeru byli opilí, někteří občané nesnesli tu&nbsp;porci velkých přípitků na&nbsp;zdraví a&nbsp;na konec vojny, přípitky pité ze&nbsp;sklenic od&nbsp;hořčice, dávili se&nbsp;v&nbsp;přítmí u&nbsp;plotu, a&nbsp;alkohol byl tak silný, že&nbsp;vytrhávali v&nbsp;přítmí plaňky, kterých se&nbsp;drželi a&nbsp;pozpátku přeběhli náplavku ozářenou ohni a&nbsp;světly, dokonce kdosi doma se&nbsp;dávil u&nbsp;umyvadla zapuštěného ve&nbsp;zdi a&nbsp;vytrhl tu&nbsp;porcelánovou mísu umyvadla a&nbsp;pozpátku vyběhl na&nbsp;zápraží, pak na&nbsp;ulici a&nbsp;pozpátku pořád držel se&nbsp;toho umyvadla, proběhl tančícími a&nbsp;zapadl do&nbsp;břehu a&nbsp;na sebe si&nbsp;navalil to&nbsp;umyvadlo. Jediný strýc Pepin pil a&nbsp;ťukal si&nbsp;se&nbsp;všemi, a&nbsp;čím víc pil, tak tím jako by&nbsp;byl střízlivější, nechal se&nbsp;vylákat k&nbsp;tanci s&nbsp;prvním tanečníkem armády a&nbsp;na jeho kozáček strýc odpověděl kozáčkem taky, ale kozáčkem nadlepšeným výskokem do&nbsp;vzduchu a&nbsp;zakončeným parádním špagátem, pak strýce vylákal odpočatý voják jakousi savojankou, do&nbsp;které byl zamontován arménský rychlý tanec, takový tanec na&nbsp;variace, tak jako to&nbsp;dělají moravští Slováci, cifrování, strýc Pepin dobře pochopil a&nbsp;v&nbsp;rytmu harmoniky přidal k&nbsp;cifrování výpady do&nbsp;vzduchu, létající kulový filek, který než dopadl, obrátil se&nbsp;ve&nbsp;vzduchu a&nbsp;udělal na&nbsp;zemi kotrmelec dopředu a&nbsp;zase nazpátky, a&nbsp;ruští vojáci šíleli a&nbsp;tleskali a&nbsp;volali: „Bravo, papáška! Bravo, papáška!“ Pak další voják na&nbsp;strýci Pepinovi vyzkoušel šavlový tanec, ometal se&nbsp;jako kohout, nadskakoval pod neexistující šavlí, uhýbal se&nbsp;jejímu zranění, a&nbsp;strýc Pepin obklopen krasavicemi a&nbsp;krásnými slečnami oddychoval a&nbsp;dál si&nbsp;se&nbsp;všemi připíjel a&nbsp;chystal se&nbsp;na&nbsp;ten další tanec, ve&nbsp;kterém použil zlepšení, jak to&nbsp;viděl s&nbsp;párem Fuksa a&nbsp;Košťálová, jako by&nbsp;měl před sebou navíc tanečnici, přitom skočil na&nbsp;ruce a&nbsp;postavil suchou vrbu, tak jak ji&nbsp;stavíval se&nbsp;slečnou Vlastou na&nbsp;piliáru, ostatně jako by&nbsp;celý život se&nbsp;strýc Pepin tancem cvičil na&nbsp;tohle utkání, ve&nbsp;kterém nalezl poprvně skutečné a&nbsp;opravdové partnery, kteří ne&nbsp;z&nbsp;legrace, ale že&nbsp;takhle se&nbsp;tančilo v&nbsp;jejich zemi, že&nbsp;takhle tančit bylo zvykem a&nbsp;ne jinak, tak strýc poprvně netančil pro zábavu a&nbsp;pro smích, ale pro tanec samotný, viděl, že&nbsp;i&nbsp;vojáci berou tanec jako soutěž, že&nbsp;se&nbsp;radí, koho by&nbsp;poslali, aby nad papáškou zvítězil, když jej nepřemohli alkoholem, na&nbsp;který byli zvyklí, který ale strýc Pepin pil zrovna tak jako oni a&nbsp;navíc si&nbsp;ťukal se&nbsp;sousedy a&nbsp;pil za&nbsp;ty, kteří pít nemohli vůbec anebo už&nbsp;nemohli dál. A&nbsp;všichni ale viděli, že&nbsp;ze&nbsp;všech lidí kolem náplavky si&nbsp;Rusové váží nejvíce strýce Pepina, že&nbsp;mu&nbsp;prokazují úctu, že&nbsp;jej posadili na&nbsp;židli vedle kapelníka, že&nbsp;kapelník nakonec podal strýci Pepinovi vrbový proutek a&nbsp;požádal jej, aby dirigoval dechovku, která přišla hrát na&nbsp;počest vítězství. Když tance skončily a&nbsp;vojáci strýce hladili a&nbsp;říkali mu&nbsp;pořád papáška, a&nbsp;když dodirigoval, tak nejlepší tanečník Rusů uznal, že&nbsp;strýc je&nbsp;zrovna tak výborný jako on, a&nbsp;prohlásil: „Vezmu si&nbsp;papášku s&nbsp;sebou do&nbsp;Moskvy.“ Ale strýc Pepin řekl, že&nbsp;zejtra se&nbsp;požahujou v&nbsp;pivovaře sudy, že&nbsp;nemá čas, až&nbsp;tak v&nbsp;sobotu odpoledne, že&nbsp;by&nbsp;si&nbsp;ajeroplánem sletěli do&nbsp;té&nbsp;Moskvy k&nbsp;nějaké taneční soutěži. A&nbsp;dodal: „Rakouské voják vítězí všude.“ Tu&nbsp;noc využil tatínek toho, že&nbsp;má&nbsp;černé smuteční šaty, a&nbsp;čekal na&nbsp;strýce Pepina, který se&nbsp;vrátil z&nbsp;návštěv slečen v&nbsp;barech až&nbsp;k&nbsp;ránu, tatínek vzal strýce Pepina na&nbsp;střechu sladovny, odkryl dekl na&nbsp;vršku useknutého starého komínu, spustil strýce Pepina po&nbsp;provaze a&nbsp;vytahoval jednu součástku po&nbsp;druhé, pak i&nbsp;pneumatiky… když všechno bylo nahoře, tatínek naslouchal, ale na&nbsp;dně komínu neslyšel strýce, ani se&nbsp;tam nic nepohnulo. „Jožko, Jožko!“ volal tatínek do&nbsp;komínu, svítil dolů, ale z&nbsp;hloubi černého jícnu se&nbsp;vznášel kačírek sazí za&nbsp;kačírkem. „Jožko, ozvi se!“ volal v&nbsp;zoufalství tatínek a&nbsp;pak seběhl dolů ke&nbsp;kanceláři, kde pod jeřábem spal noční hlídač pan Vaňátko přikrytý bandalírem, vzbudil jej, ale hlídač byl tak rozespalý, že&nbsp;nejdřív myslel, že&nbsp;přepadli lupiči kasu, a&nbsp;zaradoval se, ale tatínek mu&nbsp;řekl, že&nbsp;strýc Pepin je&nbsp;v&nbsp;komíně a&nbsp;nehlásí se, a&nbsp;pan Vaňátko řekl: „Moment!“ Srazil boty, salutoval a&nbsp;hlásil se: „Noční hlídač se&nbsp;hlásí na&nbsp;stanovišti, jsem k&nbsp;službám…“ a&nbsp;odepnul Trička, věrného psíčka, a&nbsp;vystoupil i&nbsp;s&nbsp;tatínkem na&nbsp;střechu sladovny, pak svítil dolů baterkou, pak oba volali jeden po&nbsp;druhém, pak to&nbsp;zkusili dvojhlasně, ale dole bylo ticho… Tak noční hlídač Vaňátko se&nbsp;radoval, sundal dohodový pás, odložil mexikánku a&nbsp;revolver a&nbsp;tatínek mu&nbsp;dal kolem prsou provaz a&nbsp;pan Vaňátko salutoval, srazil kramfleky a&nbsp;hlásil se: „Noční hlídač je&nbsp;připraven!“ Udělal pohov a&nbsp;tatínek jej pomalu spouštěl dolů ke&nbsp;dnu komínu… Pak pan Vaňátko zvolal vzhůru: „Hlásím, že&nbsp;pan Jozef je&nbsp;tady, ale že&nbsp;spí! Hodil si&nbsp;šlofíka!“ A&nbsp;tatínek křičel: „Připoutejte ho!“ A&nbsp;pan Vaňátko volal vzhůru: „Je připoután, nahoru!“ A&nbsp;tatínek vytahoval těžce strýce Pepina, provaz se&nbsp;drhnul o&nbsp;okraj komínu, ale metr po&nbsp;metru strýc stoupal ze&nbsp;sedmimetrové studny. Když strýcova docela černá hlava se&nbsp;objevila, tatínek neměl sílu uchopit strýce za&nbsp;ruku nebo přidržet ho&nbsp;v&nbsp;podpaždí, protože musel držet provaz, na&nbsp;kterém strýc visel. Když se&nbsp;zdálo, že&nbsp;strýce musí spustit zase dolů, pan Vaňátko křičel zezdola: „Jděte a&nbsp;přivažte provaz za&nbsp;hromo­svod!“… A&nbsp;tatínek poprvně děkoval, že&nbsp;do&nbsp;pivovaru před lety přišel pan Vaňátko, protože poprvé uznal, že&nbsp;to, co&nbsp;noční hlídač radil, má&nbsp;smysl. Přivázal provaz, pevně utáhl za&nbsp;kramličku hromosvodu, pak vzal strýce v&nbsp;podpaždí a&nbsp;vytáhl jej, docela unavený a&nbsp;zničený upadl se&nbsp;svým bratrem do&nbsp;žlutých netřesků, a&nbsp;strýc hluboce spal dál, ležel na&nbsp;zádech a&nbsp;chladné hvězdy jej korunovaly. Pak tatínek vytáhl i&nbsp;pana Vaňátka a&nbsp;s&nbsp;chutí mu&nbsp;nejdřív podal ruku, a&nbsp;i to&nbsp;bylo málo, objal jej a&nbsp;pan Vaňátko mu&nbsp;dal černými ústy vojenské políbení. Ale pak se&nbsp;polekali oba: Kde je&nbsp;námořní čepice? Svítili dolů, ale tůň sazí se&nbsp;zavřela a&nbsp;po bílé čepici nebylo ani stopy…</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mestecko_kde_se_zastavil_cas_013.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>
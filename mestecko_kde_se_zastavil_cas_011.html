<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="7">
    <meta name="apple-mobile-web-app-capable" content="yes">
    <title>7</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Městečko, kde se zastavil čas">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Městečko, kde se zastavil čas">
    <meta property="og:title" content="Městečko, kde se zastavil čas">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Městečko, kde se zastavil čas">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./mestecko_kde_se_zastavil_cas_010.html">
    <link rel="next" href="./mestecko_kde_se_zastavil_cas_012.html">
    <meta name="nb-order" content="7">
    <link rel="self" href="mestecko_kde_se_zastavil_cas_011.html">
    <meta name="nb-identifier" content="hrabal-mestecko-kde-se-zastavil-cas-34a5708">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3724" data-nb-chars="22025">
    <nav role="doc-toc">
      <ul class="plain section">
        <li><a href="mestecko_kde_se_zastavil_cas_005.html">1</a></li>
        <li><a href="mestecko_kde_se_zastavil_cas_006.html">2</a></li>
        <li><a href="mestecko_kde_se_zastavil_cas_007.html">3</a></li>
        <li><a href="mestecko_kde_se_zastavil_cas_008.html">4</a></li>
        <li><a href="mestecko_kde_se_zastavil_cas_009.html">5</a></li>
        <li><a href="mestecko_kde_se_zastavil_cas_010.html">6</a></li>
        <li><a href="mestecko_kde_se_zastavil_cas_011.html">7</a></li>
        <li><a href="mestecko_kde_se_zastavil_cas_012.html">8</a></li>
        <li><a href="mestecko_kde_se_zastavil_cas_013.html">9</a></li>
        <li><a href="mestecko_kde_se_zastavil_cas_014.html">10</a></li>
        <li><a href="mestecko_kde_se_zastavil_cas_015.html">11</a></li>
        <li><a href="mestecko_kde_se_zastavil_cas_016.html">*&nbsp;*&nbsp;*</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mestecko_kde_se_zastavil_cas_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">7</span></h1>
        <section>
          <p class="chunk" data-nb-ref-number="2" data-nb-words="3723" data-nb-chars="22024"><span class="idea" data-nb-ref-number="2" id="idea2" data-nb-words="3723" data-nb-chars="22024">To&nbsp;bylo uprostřed války, k&nbsp;zatčeným přibyl i&nbsp;pan Burýtek, gestapo jej zatklo i&nbsp;s&nbsp;gramofonem. Nakládali jej i&nbsp;s&nbsp;bicyklem a&nbsp;pan Burýtek zářil štěstím, volal: „Armagedon! Armagedon!, ale pak jej srazili a&nbsp;lidé si&nbsp;vzpomínali, že&nbsp;vlastně ten řezník už&nbsp;tolik let to&nbsp;říkal, že&nbsp;poslední bitva vzplála, Armagedon, a&nbsp;oni se&nbsp;mu&nbsp;smáli, a&nbsp;když jezdil na&nbsp;bicyklu, tak za&nbsp;ním volali: „Armagedon!“ A&nbsp;on jen pokyvoval hlavičkou a&nbsp;opakoval, ale s&nbsp;jinačím smyslem: „Armagedon, Armagedon.“ A&nbsp;do pivovaru přišla vojenská komise a&nbsp;nařídila, že&nbsp;zabavuje humna a&nbsp;slad bude pivovar kupovat jinde a&nbsp;že do&nbsp;humen přijde muniční fabrika, ale ta&nbsp;muniční fabrika nepřišla, jen se&nbsp;ubytoval v&nbsp;šalandě Vídeňák, inženýr pan Friedrich, celý den kreslil plány, kam který stroje na&nbsp;humna postaví, a&nbsp;navečer vyšel do&nbsp;města, zastavil se&nbsp;na&nbsp;Žofíně, pohovořil lámanou češtinou se&nbsp;slečnami, ale Vlasta, ta, která uměla perfektně německy, ta&nbsp;od&nbsp;té&nbsp;doby, co&nbsp;přišli Němci do&nbsp;městečka, ve&nbsp;kterém se&nbsp;zastavil čas, mluvila jen a&nbsp;jen česky. A&nbsp;ten Friedrich, když chodil s&nbsp;pány po&nbsp;pivovaře, uctivě každého dělníka zdravil, ale dělníci se&nbsp;dívali, jako by&nbsp;nebyl, jako by&nbsp;byl průhledný, neodpověděli, ale pan Friedrich je&nbsp;zdravil vytrvale znovu a&nbsp;znovu. A&nbsp;když se&nbsp;stmívalo, stahovalo se&nbsp;zatemnění, a&nbsp;když padl večer, pouliční světla zhasla, ale strýc Pepin obcházel dál svoje hospody s&nbsp;dámskou obsluhou, dál a&nbsp;vytrvale nosil krásným slečnám květiny, dál nosil bílou námořnickou čepici, a&nbsp;když vešel do&nbsp;zatemněného Žofína, vykřiknul: „Co tady sedíte jako hořký houby! Zahréte mi&nbsp;pořádné střapec!“ a&nbsp;podal Martě odkvetlé růže a&nbsp;Marta k&nbsp;nim voněla. „To je&nbsp;jen pro vás,“ řekl strýc Pepin a&nbsp;poručil si&nbsp;černou kávu. „A&nbsp;jak jste, mistře, dneska nastrojenej!“ řekla Bobinka, „snad nejdete na&nbsp;námluvy?“ zvídala a&nbsp;zajela dlaní strýci na&nbsp;lýtko a&nbsp;pak hmatem napočítala, že&nbsp;strýc Pepin má&nbsp;troje podvlíkačky a&nbsp;přes ně&nbsp;tepláky. „Nelezou po&nbsp;vás mravenci?“ řekla Marta, „a ty, Bobinko, nech mi&nbsp;ho, to&nbsp;je&nbsp;moje návštěva, že?“ a&nbsp;strýc štrikoval prstíčkama a&nbsp;do lokálu vešel stařík, vlasy měl kudrnaté jako beranici, nesl balík a&nbsp;hned ve&nbsp;dveřích volal a&nbsp;jásal: „Lidi, život je&nbsp;krásnej, ale tak krásnej, všem dávám štamprlata!“ A&nbsp;hned se&nbsp;posadil ke&nbsp;strýci Pepinovi, natrhl balík a&nbsp;ukázal strýci, že&nbsp;v&nbsp;tom balíku je&nbsp;jedna látka světlá a&nbsp;druhá tmavá. Pak řekl: „Já už&nbsp;špatně vidím, ale vidím správně, že&nbsp;vy&nbsp;jste muž světa, co&nbsp;myslíte, jaký si&nbsp;mám z&nbsp;toho nechat ušít šaty?“ Bobinka přinesla tác s&nbsp;velkými štamprlaty, rozdala sklínky a&nbsp;stařík zvedl svoji skleničku a&nbsp;řekl: „Na zdraví, na&nbsp;konec války! Je&nbsp;mi&nbsp;třiaosumdesát, lidi, já&nbsp;se&nbsp;těším na&nbsp;mír! A&nbsp;nechám si&nbsp;na&nbsp;ten mír ušít hned dvoje šaty! Tak, pane, jak si&nbsp;to&nbsp;mám dát ušít?“ Strýc Pepin řekl: „Z&nbsp;té světlé látky si&nbsp;déte ušít sportovní úbor s&nbsp;našitými kapsami a&nbsp;k&nbsp;tomu myslivecký klobóček s&nbsp;kamzičí štětkó nebo barevným peřím, jak to&nbsp;nosíval císař Franta, když jezdíval landaurem honit kamzíky do&nbsp;Išlu.“ „To musel být ale krasavec jako vy, co?“ řekla Bobinka. „Kdepak, já&nbsp;jsem krasavec, ale tehdéšího času névětší krasavec nejen mezi civilistama, ale i&nbsp;mezi panujícíma rodinama celýho světa byl císař Franta, krásně holó hlavu, tady ty&nbsp;baluseny jak tygr, a&nbsp;nádherné nos, jako mají malý děti. Nádhera!“ Bobinka pohladila strýce po&nbsp;řídkých vlasech a&nbsp;řekla plna obdivu: „Jak vám, mistře, zhoustly vlasy, že&nbsp;když se&nbsp;češete, že&nbsp;se&nbsp;do&nbsp;nich nedostanete hřebenem? Že&nbsp;si&nbsp;musíte do&nbsp;nich lejt volej!“ „Ale co&nbsp;máte z&nbsp;teho,“ mávl strýc rukou, a&nbsp;když se&nbsp;odtahoval od&nbsp;ruky slečniny, zváhl se&nbsp;a&nbsp;padl i&nbsp;se židlí na&nbsp;záda, slečny zdvíhaly strýce a&nbsp;čistily jej, kalhoty mu&nbsp;čistily pečlivě na&nbsp;poklopci a&nbsp;Bobinka vkleče zvedla oči a&nbsp;řekla: „Už do&nbsp;vás vjíždí elektrika?“ Ale strýc Pepin zvedl prst přes staříkův nos a&nbsp;řekl: „A&nbsp;k&nbsp;těm bílým šatům si&nbsp;vezměte modró košilku a&nbsp;puntíkovanó bíló kravatu, jak to&nbsp;nosil Hans Albers v&nbsp;La Palomě, a&nbsp;z&nbsp;týhletý modrý látky si&nbsp;nechte ušít dvouřadový sako, jako to&nbsp;nosí Járinek Pospíšil ve&nbsp;hře Já&nbsp;mám devět kanárů, a&nbsp;košili bíló a&nbsp;modró kravatu k&nbsp;tomu…“ Stařík uhodil balíkem několikrát o&nbsp;stůl, položil hlavu na&nbsp;ubrus a&nbsp;volal a&nbsp;smál se: „Lidi, já&nbsp;jsem šťastnej, jak já&nbsp;jsem šťastnej, všechno dneska platím!“ A&nbsp;paní hostinská vešla s&nbsp;nožem, zalamovala ruce, pak otočila knoflíkem rádia a&nbsp;bylo slyšet smuteční hlas, který oznamoval, že&nbsp;byl zastřelen pan říšský protektor Heydrich, že&nbsp;se&nbsp;zakazují všechny divadla a&nbsp;biografy a&nbsp;že se&nbsp;zakazují všechny taneční zábavy a&nbsp;slav­nosti… A&nbsp;strýc Pepin vyskočil a&nbsp;zakřičel: „Sakra, co&nbsp;to&nbsp;je&nbsp;za&nbsp;pořádek? My&nbsp;Češi pořád nic nesmíme? Sakra! V&nbsp;roce dvacet jsme obsadili kus Maďarska a&nbsp;pak nám řekli, že&nbsp;to&nbsp;nesmíme! Vobsadili jsme kus Těšínska, a&nbsp;zase že&nbsp;to&nbsp;brát Polákům nesmíme. A&nbsp;nedávno jsme se&nbsp;chtěli prát s&nbsp;Německem, a&nbsp;zase že&nbsp;to&nbsp;nesmíme! Zase Anglie a&nbsp;Francie! Sakra, já&nbsp;bych se&nbsp;tak nechal budit vo&nbsp;půlnoci velvyslancema, že&nbsp;se&nbsp;do&nbsp;Němců dát nesmíme! Já&nbsp;kdybych byl prezident, tak já&nbsp;bych řekl vrátnýmu a&nbsp;slouhům: ‚Kopéte velvyslance do&nbsp;prdele až&nbsp;na&nbsp;chodník!‘ A&nbsp;obklopil bych se&nbsp;fenrichama a&nbsp;zupákama ze&nbsp;starýho Rakouska a&nbsp;vedl bych válku a&nbsp;ty Němce bysme porazili! A&nbsp;teď, že&nbsp;zabili Heydricha, tak že&nbsp;tancovat nesmíme? Dejte, Bobinko, tam pěkné střapec!“ A&nbsp;Bobinka nasadila desku Já&nbsp;mám devět kanárů, a&nbsp;strýc ji&nbsp;vyzval k&nbsp;tanci a&nbsp;stařík tloukl balíkem látek, co&nbsp;si&nbsp;koupil na&nbsp;šaty, které bude nosit, jen co&nbsp;válka skončí a&nbsp;začne mír, a&nbsp;pořád ten staroušek kučeravý volal: „Lidi, život je&nbsp;krásnej. Noste štamprlata, já&nbsp;tady budu do&nbsp;devadesáti! Slyšíte!“ A&nbsp;strýc rychle tančil s&nbsp;Bobinkou, natahoval si&nbsp;ji&nbsp;nejdřív na&nbsp;záda, pak ji&nbsp;vzal, vysoko ji&nbsp;vyhodil a&nbsp;posadil si&nbsp;ji&nbsp;na&nbsp;ramena a&nbsp;nosil ji&nbsp;v&nbsp;tanečním kroku po&nbsp;lokále a&nbsp;paní hostinská zamykala hlavní bránu a&nbsp;zalamovala rukama a&nbsp;stařík křičel: „Můj tatínek, ač&nbsp;neměl nohy, tak měl tu&nbsp;vejhodu, že&nbsp;byl nejstarší z&nbsp;Invalidovny, takže každej rok kladl o&nbsp;narozeninách hraběte Strozziho, kterej pro veterány založil tu&nbsp;Invalidovnu, kladl mu&nbsp;k&nbsp;pomníku věnec! Lidičky, já&nbsp;jsem šťastnej! Vojáci přitlačili tatínka na&nbsp;vozejku k&nbsp;pomníku, věnec mu&nbsp;dali do&nbsp;rukou a&nbsp;zvedli a&nbsp;přinesli tatínka až&nbsp;k&nbsp;pomníku kolem čestný roty veteránů a&nbsp;posádkovýho vojska! Jedinej infanterista Valášek to&nbsp;tatínkovi záviděl, ale co&nbsp;mohl dělat, když tatínkovi bylo dvaadevadesát a&nbsp;Valáškovi pouze devadesát! Ten Valášek, když tatínek kladl ten věnec, tak tatínkovi šeptal: „Abys už&nbsp;zdechla, ty&nbsp;hajtro.“ A&nbsp;pak každej den, když ráno ten Valášek, taky na&nbsp;vozejčku, když vyjel na&nbsp;chodbu, tu&nbsp;všichni veteráni jezdili na&nbsp;vozejčkách, jen několik šťastnejch chodilo, ale těm zase chyběly obě ruce, tak ten Valášek každej den se&nbsp;přijel podívat, otevřel dveře, tam, kde měl tatínek postel, a&nbsp;tatínka se&nbsp;zeptal: ,Ještě jsi nezdechnul?‘ A&nbsp;tatínek volal z&nbsp;postele: ,Valášku, já&nbsp;žiju a&nbsp;já si&nbsp;budu žít do&nbsp;sta let, ještě deset let budu klást věnce k&nbsp;pomníku hraběte Strozziho, a&nbsp;ty zatím pojdeš a&nbsp;užereš se&nbsp;vztekem!‘“ A&nbsp;stařík vstal, byl najednou tak krásný, hladký obličej, a&nbsp;beranice tvrdých ježatých a&nbsp;kučeravých vlasů se&nbsp;mu&nbsp;třásla jak koňské žíně na&nbsp;římské helmě, Marta jej vzala za&nbsp;ruce a&nbsp;tančili takový dětský tanec Pásla ovečky v&nbsp;černém lese a&nbsp;strýc zvedl Bobinku a&nbsp;sundal si&nbsp;ji&nbsp;z&nbsp;krku a&nbsp;tančili ve&nbsp;čtyřech Já&nbsp;na&nbsp;ni&nbsp;dupy dupy dup, ona zas cupy cupy cup, a&nbsp;držíce se&nbsp;za&nbsp;ruce, kmitali nohama a&nbsp;gramofonová deska znovu začala Já&nbsp;mám devět kanárů. A&nbsp;otevřely se&nbsp;dveře na&nbsp;chodbu a&nbsp;z&nbsp;chodby vešel bernardýn Dedek, ten, který nesnášel tanec, ale už&nbsp;nemohl povalit ani strýce Pepina, tak chodil jen lokálem a&nbsp;bezzubými dásněmi hryzal, pokoušel se&nbsp;hryzat strýci tepláky, které mu&nbsp;vyčuhovaly z&nbsp;kalhot, avšak strýc ucukával, a&nbsp;tak nakonec přestala tančit obě děvčata i&nbsp;stařík a&nbsp;strýc tančil jen s&nbsp;bernardýnem Dedkem, už&nbsp;netančil, ale bránil se, protože Dedek chtěl strýce povalit, avšak strýc uskakoval, nadskakoval, pořád v&nbsp;rytmu foxtrotu, a&nbsp;slečny Marta a&nbsp;Bobinka tleskaly a&nbsp;slzely a&nbsp;křičely smíchem, zatímco stařík se&nbsp;zamyslil, pak uhodil několikrát látkama na&nbsp;stůl, položil hlavu na&nbsp;ubrus a&nbsp;křičel smíchem: „Lidi, život je&nbsp;krásnej!“ A&nbsp;těmi dveřmi, kterými vešel bernardýn, vešel teď tiše v&nbsp;říšské uniformě inženýr Friedrich, unavený, avšak najednou podrážděný, posadil se&nbsp;a&nbsp;díval se&nbsp;na&nbsp;společnost. Bobinka vzala strýce a&nbsp;tančila s&nbsp;ním a&nbsp;pan Friedrich najednou uhodil pěstí do&nbsp;stolu a&nbsp;řekl: „Dost!“ A&nbsp;Bobinka se&nbsp;posadila a&nbsp;strýc Pepin ukázal na&nbsp;vojáka a&nbsp;řekl: „To je&nbsp;von?“ A&nbsp;posadil se&nbsp;a&nbsp;oddychoval, Marta mu&nbsp;utřela čelo a&nbsp;dlaní mu&nbsp;sčesávala vlasy. „Slyšeli jste rádio?“ řekl Friedrich, „tak ušlechtilý člověk padl, a&nbsp;vy tančíte?“ Bobinka řekla: „Hansi, pamatuj si, že&nbsp;jak něco vyvedeš, tak už&nbsp;s&nbsp;tebou nechci nikdy nic mít.“ Ale Friedrich pokračoval: „Německá říše bojuje taky za&nbsp;vás.“ Bobinka řekla: „Ale my&nbsp;nejsme Němci. Hansi, ne&nbsp;abys nás udal!“ Friedrich se&nbsp;zvedl, zvedl víko gramofonu a&nbsp;zastavil hudbu. Strýc Pepin zakřičel: „Jen kdyby tak bylo sto rakouskejch divizí, ježíšmarjá, to&nbsp;bysme vás hnali. Freiherr von Wucherer by&nbsp;jen zavelel: Vorwärts! Nach Berlin!, a&nbsp;už bysme Němce hnali!“ Bobinka vzala za&nbsp;rukáv pana Friedricha a&nbsp;řekla: „On, mistr, myslí ty&nbsp;armády císařský, že, Pepinku?“ Ale strýc Pepin se&nbsp;rozeřval: „Kdepak, právě tyhle s&nbsp;hákem, ty&nbsp;bysme hnali až&nbsp;do&nbsp;Berlína, jen kdyby tak bylo sto rakouskéch divizí a&nbsp;velel jim arci­vévoda Karel!“ A&nbsp;Bobinka obracela hovor: „Teď, mistře, něco jemnějšího, něco o&nbsp;pohlavní zdravovědě, něco pro slečny. Co&nbsp;je, mistře, podle spisku páně Batisty nejdůležitější?“ A&nbsp;strýc oddychoval a&nbsp;metal očima po&nbsp;panu Friedrichovi, ale Bobinka jej hladila a&nbsp;otáčela mu&nbsp;oči do&nbsp;svých očí a&nbsp;žadonila: „Ukážu vám pak nový povlaky na&nbsp;peřinách, no&nbsp;tak.“ A&nbsp;strýc Pepin se&nbsp;usmál a&nbsp;řekl: „Vás to&nbsp;baví? No&nbsp;tak, to&nbsp;víte, že&nbsp;néhlavnější je&nbsp;jaksepatří urostlý pohlaví, varlata a&nbsp;pyj.“ „Vo to&nbsp;tady jde,“ pravila Marta a&nbsp;natáhla s&nbsp;rozkoší cigaretový kouř Strýc pokračoval: „Staré Havránek se&nbsp;chtěl nechat přejet kvůli sbydlení anobrž souloži, jeho žena při sbydlení jedla jablka, a&nbsp;tak Havránek si&nbsp;vzal prášky na&nbsp;spaní a&nbsp;lehl si&nbsp;na&nbsp;koleje a&nbsp;usnul, a&nbsp;ráno se&nbsp;probudil a&nbsp;kolem ňé&nbsp;jezdily vlaky, oni totiž tu&nbsp;kolej opravovali a&nbsp;zavedli jednokolejnej provoz, a&nbsp;tak starýho Havránka nepřejeli, protože podle spisku páně Batisty má&nbsp;býti soulož v&nbsp;posteli a&nbsp;v&nbsp;tichosti a&nbsp;soustředění, ne&nbsp;aby přitom baba práskala jabka… Ale sto rakouskejch divizí by&nbsp;tohle,“ ukázal strýc na&nbsp;pana Friedricha, „porazilo.“ Pan Friedrich upil číšku likéru, přehodil nohu přes nohu a&nbsp;řekl: „Neporazilo.“ Strýc Pepin zařval: „Porazilo.“ Bobinka zachraňovala: „A&nbsp;jak bysme s&nbsp;Martičkou mohly přijít ke&nbsp;špatným zkušenostem, jak?“ A&nbsp;strýc Pepin řekl: „Jak? To&nbsp;je&nbsp;tak málo zločinů a&nbsp;neštěstí? Só&nbsp;teho plný noviny! Jaksepatří pohlavní úd&nbsp;mužský musí mít pyj a&nbsp;šourek a&nbsp;pak varle a&nbsp;jedno pěkný nadvarle, ten pyj podle spisku páně Batisty musí mít takzvanou předkožku, hořéší konec anobrž začátek pyje je&nbsp;žalud, pak tam je&nbsp;pořádná uzdička, a&nbsp;důležité je&nbsp;šourek, to&nbsp;je&nbsp;takový váček, ve&nbsp;kterém jsou mužský žlázy…“ Marta vydechla: „Takzvaný štítný…?“ „Co to&nbsp;plantáte jak mladý straky? Ty&nbsp;jsou někde na&nbsp;prsou, tohle só&nbsp;žlázy anobrž kulky, jak vošklivě říká pan Batista: varlata, hmatem se&nbsp;můžete přesvědčit podle spisku páně Batisty, že&nbsp;ještě je&nbsp;jedno nadvarle, ale někdy i&nbsp;ty varlata nésó, vony tam só, ale tříslem se&nbsp;dostaly nahoru do&nbsp;dutiny břišní, neboli só&nbsp;v&nbsp;kanálu tříselným, to&nbsp;je&nbsp;takzvaný skrytovarletnictví.“ „Cože?“ lekla se&nbsp;Bobinka, která přinesla sklenice kávy, „skrytovarletnictví, skrytokulečnictví anobrž?“ A&nbsp;zasmála se&nbsp;na&nbsp;pana Friedricha, který si&nbsp;poručil koflík čokolády a&nbsp;přitom dodal: „Nevyhráli!“ Strýc Pepin se&nbsp;zvedl a&nbsp;napřáhl loket na&nbsp;pana Friedricha: „Vyhráli! Zvítězili! Nad těmahle Němcema!“ A&nbsp;pan Friedrich zavrtěl hlavou a&nbsp;řekl: „Nezvítězili!“ A&nbsp;Marta poklekla před strýce Pepina a&nbsp;sepnula ruce: „Tak to&nbsp;abych všecko napřed prohlídla?“ Strýc Pepin řval dál: „Prohlídla, šak byste se&nbsp;nesmála, kdybyste místo temperamentního mladíka dostala buzeranta anobrž teplouše nebo doplatila na&nbsp;to, jako ve&nbsp;spisku páně Batisty jedna dostala cvikýře, nějakej Gotliš, ten měl šourek podle spisku páně Batisty složené ze&nbsp;dvou varlat, místo pyje měl poštěváček neboli frajtra, takovýho kdybyste dostala, tak byste zaplakala…“ Bobinka, když viděla, že&nbsp;strýc chce zakřičet na&nbsp;pana Friedricha: „Zvítězili!“, tak mu&nbsp;položila dlaň na&nbsp;ústa a&nbsp;řekla něžně: „Jak máte, mistře, krásný kropenatý uši?“ A&nbsp;strýc se&nbsp;radostně zasmál: „Pravda? To&nbsp;je&nbsp;vod barvy, jak jsme natírali plot s&nbsp;jedno krasavicí, která mi&nbsp;za&nbsp;to&nbsp;ušila krásný trenýrky.“ „Na míru, že, na&nbsp;míru, ó, vy&nbsp;jeden falešníku!“ rozkatila se&nbsp;Marta a&nbsp;pobíhala po&nbsp;lokále a&nbsp;klopýtla o&nbsp;blaženě spícího staříka, který objímal balík s&nbsp;látkami a&nbsp;usnul na&nbsp;podlaze. „Co vy&nbsp;s&nbsp;tou krasavicí, co&nbsp;vám si&nbsp;je&nbsp;trenýrky, máte?“ zvolala Bobinka a&nbsp;nesla kouřící pohár, koflík čokolády. „Musíte se&nbsp;rozhodnout, buďto ji, nebo mě, anebo žádnou,“ dupla botičkou, „jestli se&nbsp;pak něco stane, jestli něco vyvedu, tak vy!“ píchla strýce, až&nbsp;se&nbsp;polekal, do&nbsp;prsou, „vy mě&nbsp;máte na&nbsp;svědomí!“ „Nezvítězili!“ řekl pan Friedrich po&nbsp;uvážení. „Co to&nbsp;plantáte? Zvítězili a&nbsp;slavně zvítězili!“ řval strýc, ale Bobinka mu&nbsp;komíhala prstem před očima, „počkat, nade mnou musíte zvítězit, ale řekněte tady, kdy budeme mít svatbu?“ A&nbsp;strýc Pepin jihnul, štrikoval prstíčkama a&nbsp;řekl: „Až budu mít tu&nbsp;novou almaru, a&nbsp;pak musíte taky k&nbsp;doktorovi, píše to&nbsp;spisek páně Batisty, že&nbsp;jak jste v&nbsp;letech a&nbsp;tolik let svobodná, že&nbsp;byste mohla mít sklony k&nbsp;onánii anobrž sebeprznění…“ „Co to&nbsp;je? Co&nbsp;se&nbsp;to&nbsp;na&nbsp;mne valí?“ spráskla rukama Bobinka. „To je, že&nbsp;místo jaksepatří mužského údu používáte prstů nebo podle spisku páně Batisty i&nbsp;třeba láhve od&nbsp;piva nebo jinačí předměty, které napodobují mužský úd&nbsp;a&nbsp;nahrazují tak pocit rozkoše, jako teďka ve&nbsp;válce, kdy místo zrnkovýho kafe se&nbsp;pije Perola nebo Caro Franckovka z&nbsp;Pardubic, proto bude nejlíp, když se&nbsp;vdáte, protože ten první předpoklad máte, a&nbsp;to je&nbsp;urostlý tělo…“ „Vopravdu?“ pýřila se&nbsp;Bobinka. „Ty máš ale štěstí,“ zvolala Marta. „To má, avšak při sbydlení podle spisku páně Batisty nesmí nám pod oknem ani jezdit vlak, ani bušit kovářská dílna, to&nbsp;hrozně ruší,“ poučoval strýc Pepin a&nbsp;zářil štěstím. „Nezvítězili!“ řekl pan Friedrich. „Cože?“ zakřičel strýc, ale Bobinka řekla: „Nechte toho! Teďka mě&nbsp;poučujte, jsem hloupá husička, školená pouze v&nbsp;baru, jak je&nbsp;to&nbsp;s&nbsp;tím jaksepatří údem? Jak?“ „No jak, jeden ho&nbsp;má, že&nbsp;když leze do&nbsp;vany, tak hodí napřed do&nbsp;vany ten úd&nbsp;a&nbsp;pak vleze do&nbsp;vody za&nbsp;ním, jinej zase musí mít pinzetu, když se&nbsp;chce vyčurat, hlavně ale musíte dát pozor, aby se&nbsp;nedostavily takzvaný venerický nemoce, jako je&nbsp;tyfus, cholera, úplavice a&nbsp;chřipka… Cože? Zvítězili!“ zvedl se&nbsp;strýc a&nbsp;pan Friedrich taky a&nbsp;stáli proti sobě a&nbsp;křičeli třicetkrát jeden druhému do&nbsp;tváře: Zvítězili! Nezvítězili! Vyhráli! Nevyhráli! a&nbsp;slečny pobíhaly a&nbsp;odtahovaly křičícího Němce a&nbsp;strýce Pepina, zacpávaly jim ústa, ale strýc se&nbsp;vždycky vyškubnul a&nbsp;zařval: „Zvítězili bysme!“ A&nbsp;pan Friedrich najednou zaplál zlostí, napřímil prst a&nbsp;zakřičel a&nbsp;tím prstem diktoval: „A&nbsp;tancovali jste tady, zatímco pan říšský protektor Heydrich byl zákeřně zastřelen, byl na&nbsp;něj spáchán atentát! Ještě slovo a&nbsp;já vás udám! Zvítězili bysme!“ A&nbsp;strýc Pepin mlčel, štrikoval prstíčky a&nbsp;díval se&nbsp;do&nbsp;země a&nbsp;Bobinka pravila tiše: „Nezvítězili!“ a&nbsp;pan Friedrich hodil peníze na&nbsp;stůl a&nbsp;odcházel, a&nbsp;když odemkl a&nbsp;vyšel do&nbsp;tmy, zavolala Bobina za&nbsp;jeho vzdalujícími se&nbsp;zády: „Hansi, nic neudávej, pamatuj si, že&nbsp;pak ke&nbsp;mně nesmíš!“ A&nbsp;pan Friedrich udal, ale ne&nbsp;gestapu, že&nbsp;Pepin tančil na&nbsp;oslavu atentátu na&nbsp;pana říšského protektora. Řekl to&nbsp;tatínkovi a&nbsp;tatínek se&nbsp;zděsil, ale pan Friedrich mávl rukou a&nbsp;řekl, že&nbsp;nikdo o&nbsp;tom neví, jedině on&nbsp;a&nbsp;slečny ze&nbsp;Žofína, a&nbsp;tak tatínek si&nbsp;vymyslel plán a&nbsp;svěřil se&nbsp;s&nbsp;ním četnickému strážmistrovi panu Klohnovi a&nbsp;četnický strážmistr přišel do&nbsp;pivovaru a&nbsp;tatínek obeslal navečer Pepina do&nbsp;kanceláře pivovaru, do&nbsp;zasedací síně, a&nbsp;četnický strážmistr zasedl a&nbsp;rozsvítil svíčku a&nbsp;vyptával se&nbsp;strýce, kdy se&nbsp;narodil a&nbsp;jak se&nbsp;jmenuje, a&nbsp;potom mu&nbsp;sdělil, že&nbsp;bylo učiněno hlášení, že&nbsp;strýc Pepin tančil, a&nbsp;tak souhlasil s&nbsp;atentátem na&nbsp;pana říšského protektora, a&nbsp;kladl strýci otázky a&nbsp;strýc odpovídal, a&nbsp;když přečetl strýci protokol, strýc Pepin štrikoval prstíčky a&nbsp;byl v&nbsp;rozpacích, obzvláště když strážmistr pravil, že&nbsp;tím uškodil hlavně svému bratrovi, správci pivovaru, protože Němci nemají slitování a&nbsp;zatahují do&nbsp;všeho celou rodinu, a&nbsp;takhle strýc Pepin že&nbsp;zabránil svým tančením svému bratrovi v&nbsp;postupu, protože měl být jmenován ředitelem pivovaru. A&nbsp;pak četnický strážmistr pravil, zdali byl strýc Pepin raněný ve&nbsp;válce? A&nbsp;strýc Pepin řekl, že&nbsp;ano, ale do&nbsp;hlavy, do&nbsp;týlu, že&nbsp;mu&nbsp;krve natekla plná holínka. A&nbsp;strážmistr pravil, že&nbsp;tedy když byl raněn, že&nbsp;následky zranění do&nbsp;hlavy by&nbsp;mohly zapříčinit, že&nbsp;duševní stav strýcův je&nbsp;snížený, že&nbsp;tančil, aniž by&nbsp;o&nbsp;tom věděl, že&nbsp;tedy se&nbsp;četnický strážmistr uvolil a&nbsp;do protokolu jako dodatek napsal, že&nbsp;strýc byl do&nbsp;hlavy raněn na&nbsp;den Božího těla, kdy armády slavně vtáhly do&nbsp;Přemyšlu v&nbsp;roce 1916, a&nbsp;následky toho zranění ještě trvají, že&nbsp;doporučuje strýci, aby si&nbsp;nechal dát lékařské potvrzení, že&nbsp;jeho zdravotní stav je&nbsp;mizerný, že&nbsp;dělá věci, o&nbsp;kterých ani neví, že&nbsp;tedy je&nbsp;nepříčetný za&nbsp;svoje činy, ať&nbsp;jde zítra hned k&nbsp;doktorovi Vojtěškovi, který mu&nbsp;vystaví vysvědčení, ve&nbsp;kterém strýc Pepin bude zproštěn příčetnosti a&nbsp;zodpovědnosti. A&nbsp;strýc s&nbsp;tatínkem hned ráno si&nbsp;nechali vystavit takové vysvědčení, a&nbsp;když je&nbsp;večer přinesli, tak četnický strážmistr přečetl znovu strýci protokol, poprosil strýce, aby jej podepsal, a&nbsp;zvolal na&nbsp;strýce: „Jestli ale slíbíte, že&nbsp;už&nbsp;nikdy nebudete tancovat po&nbsp;hospodách a&nbsp;hostincích s&nbsp;dámskou obsluhou v&nbsp;barech, tak tento protokol budu považovat za&nbsp;neúčinný…“ A&nbsp;strýc Pepin slzel, tatínek jej popleskával po&nbsp;zádech a&nbsp;strýc Pepin podal četnickému strážmistrovi ruku a&nbsp;strážmistr vzal protokol a&nbsp;přetrhl jej dvakrát, půlku zas na&nbsp;půlku a&nbsp;ještě všecko jednou, pustil papírky k&nbsp;podlaze zasedací síně a&nbsp;vyšel z&nbsp;kanceláře. Tatínek potom srovnal papírky v&nbsp;protokol, aby ani jediný nezmizel nebo jej nenalezla nepovolaná osoba, a&nbsp;hodil je&nbsp;do&nbsp;kamen a&nbsp;zapálil, když papírky shořely, tatínek vyjel na&nbsp;bicyklu a&nbsp;u&nbsp;zdi pivovaru dohonil strážmistra a&nbsp;poděkoval mu, tiskl mu&nbsp;ruku a&nbsp;v&nbsp;ní tisícikorunu, „za úřední výkon“. „V&nbsp;nejvyšší čas,“ řekl četnický strážmistr, „s tím tancováním by&nbsp;vás přivedl všechny do&nbsp;koncentráku.“ A&nbsp;tak pan Friedrich pak chodil dál za&nbsp;Bobinkou na&nbsp;Žofín, když se&nbsp;potkal se&nbsp;strýcem Pepinem, dál na&nbsp;sebe křičeli až&nbsp;do&nbsp;ochraptění a&nbsp;nikdo neměl klíč k&nbsp;tomu, proč a&nbsp;co na&nbsp;sebe křičí. Dál na&nbsp;sebe volali: „Zvítězili!“ A&nbsp;pan Friedrich: „Nezvítězili!“ „Vyhráli!“ strýc Pepin a&nbsp;pan Friedrich: „Nevyhráli!“ Tak se&nbsp;míjeli, ještě z&nbsp;daleka na&nbsp;sebe volali slábnoucí křik, jen jako když píše tužkou číslo čtyři, a&nbsp;aby měli dojem, že&nbsp;ten jejich křik byl poslední a&nbsp;trumfující… Ale pak pan Friedrich přestal křičet, když se&nbsp;fronta hnula, našel si&nbsp;pan Friedrich u&nbsp;pivovarské sladovny koutek mezi převislou střechou a&nbsp;dvěma starými švestkami a&nbsp;sem chodíval každý podvečer a&nbsp;už odpoledne s&nbsp;pilkou a&nbsp;z&nbsp;hůlek a&nbsp;větvoví nařezal a&nbsp;udělal krásnou lavičku, takovou dětskou lavičku, pak pracoval celou sobotu a&nbsp;neděli na&nbsp;stolku a&nbsp;pak ještě vyřezal pilkou a&nbsp;kapesním nožem z&nbsp;tyček a&nbsp;klacíků a&nbsp;větví křesla a&nbsp;židle, když pršelo, seděl pod převislou střechou a&nbsp;četl a&nbsp;pracoval tady v&nbsp;tom dětském pokojíčku z&nbsp;proutí a&nbsp;větvoví, dokonce si&nbsp;udělal i&nbsp;almary, které se&nbsp;podobaly klecím na&nbsp;ptáky, daly se&nbsp;zavírat, věšel si&nbsp;do&nbsp;nich kabát a&nbsp;košili, pak celý měsíc pracoval pan Friedrich na&nbsp;houpacím koni, dokonce si&nbsp;udělal i&nbsp;lustr, když pan Friedrich odejel na&nbsp;posádku nebo na&nbsp;úřady, kde jsou ty&nbsp;stroje na&nbsp;výrobu munice na&nbsp;pivovarských humnech, chodili se&nbsp;na&nbsp;to&nbsp;dívat pivovarští, všichni obdivovali tu&nbsp;práci, jen postávali a&nbsp;žasnuli a&nbsp;přemýšleli, proč ten člověk se&nbsp;tady lopotí, proč si&nbsp;tak celé dny a&nbsp;večery hraje… a&nbsp;pak padla na&nbsp;pivovarské dělníky hrůza z&nbsp;toho dětského pokojíčku, který byl tak nesmyslný, ale strýc Pepin řekl: „Jen se&nbsp;dobře podívéte na&nbsp;to, to&nbsp;dělá ten Němec jen proto, aby nemusel myslet na&nbsp;to, jak spojené armády slavně zvítězí nad armádama Němců, blíží se&nbsp;hořké konec,“ dodal strýc Pepin, „a&nbsp;ten dědoušek si&nbsp;může dát šít dvoje šaty, protože mír nedá na&nbsp;sebe dlóho čekat…“ A&nbsp;taky ano, pan Friedrich už&nbsp;zesmutněl, už&nbsp;byl nejistý, už&nbsp;viděl, že&nbsp;půjde brzy někam jinam, ale i&nbsp;tam jinde že&nbsp;to&nbsp;bude stejné tak dlouho, až&nbsp;bude konec a&nbsp;jiné armády zaplaví nejen zemi, ve&nbsp;které teď je, ale i&nbsp;jeho domov, a&nbsp;že odplata bude úměrná tomu, co&nbsp;jeho armády udělaly v&nbsp;těch zemích, kam bez pozvání přišly… a&nbsp;tak sedával na&nbsp;tom houpacím koni a&nbsp;houpal se&nbsp;večer co&nbsp;večer, pak jednou přišel rozkaz a&nbsp;pan Friedrich byl povolán jinam. Tatínek mu&nbsp;řekl sbohem, ale když nabízel dělníkům, aby si&nbsp;vzali to, co&nbsp;po&nbsp;něm zbylo, svetr a&nbsp;pracovní kabáty a&nbsp;boty visící v&nbsp;průhledných skříních dětského pokojíčku z&nbsp;proutí a&nbsp;klacíků, nikdo si&nbsp;nic nevzal, jako by&nbsp;byl průhledný pan Friedrich, odcházel a&nbsp;nikdo se&nbsp;s&nbsp;ním nerozloučil, jediný strýc Pepin zakřičel na&nbsp;něj: „Zvítězili bysme! Slavně zvítězili!“ A&nbsp;pan Friedrich odcházel s&nbsp;kufříčkem na&nbsp;nádraží a&nbsp;řekl tiše: „Zvítězili…“ a&nbsp;pak už&nbsp;o&nbsp;něm nikdo nevěděl… Hned druhý den vzali bednáři kanystr s&nbsp;lihem, přinesli kbelíky a&nbsp;vědra s&nbsp;vodou a&nbsp;za sladovnou polili lihem ten dětský pokojíček, ta&nbsp;křesla a&nbsp;proutěného koně i&nbsp;almary a&nbsp;kabáty a&nbsp;svetry, a&nbsp;zapálili to. Pokojíček vzplál a&nbsp;hořel pořád, ale do&nbsp;poslední chvíle ten pokojíček vzdoroval ohni, pořád stál a&nbsp;hůlky byly obtahovány hořící hřívou ohně, ještě jednou jako by&nbsp;byl ten pokoj, ale ohnivý, až&nbsp;najednou se&nbsp;začaly křesla a&nbsp;lavice současně probořovat, padly k&nbsp;zemi, a&nbsp;tak jakoby na&nbsp;povel vzplanuly ještě víc, hůlky se&nbsp;stočily a&nbsp;položily se&nbsp;na&nbsp;zem, jako by&nbsp;hořely jen v&nbsp;půdoryse těch trojposchoďových věcí… jediný houpací kůň hořel dlouho, vzepjal se&nbsp;ohněm a&nbsp;v&nbsp;ohni, jako by&nbsp;chtěl přeskočit, vyskočil, ale ve&nbsp;vzepjetí padl na&nbsp;bok, uvolnil si&nbsp;kopýtka a&nbsp;otevřela se&nbsp;mu&nbsp;tlama a&nbsp;přazky se&nbsp;mu&nbsp;naježily od&nbsp;tlamy a&nbsp;voněly uzeným masem, pak se&nbsp;celý proutěný kůň natáhl, a&nbsp;bednářský vychrstl na&nbsp;lustr z&nbsp;proutí líh a&nbsp;podpálil jej a&nbsp;ten hořel vzhůru jako nějaké nebeské znamení, rychle, a&nbsp;pořád z&nbsp;něj odpadávalo hořící peří jako z&nbsp;ptáka ohnivého Fénixe, nakonec bednářští mocnými chrstanci z&nbsp;džberů a&nbsp;věder ulili dětský pokojíček, který byl od&nbsp;svého počátku lepším barometrem a&nbsp;ukazatelem pro vývoj na&nbsp;frontách, než byly všechny vojenské zprávy světa.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mestecko_kde_se_zastavil_cas_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>
<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="3">
    <meta name="apple-mobile-web-app-capable" content="yes">
    <title>3</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Městečko, kde se zastavil čas">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Městečko, kde se zastavil čas">
    <meta property="og:title" content="Městečko, kde se zastavil čas">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Městečko, kde se zastavil čas">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./mestecko_kde_se_zastavil_cas_006.html">
    <link rel="next" href="./mestecko_kde_se_zastavil_cas_008.html">
    <meta name="nb-order" content="3">
    <link rel="self" href="mestecko_kde_se_zastavil_cas_007.html">
    <meta name="nb-identifier" content="hrabal-mestecko-kde-se-zastavil-cas-0b51d4c">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1623" data-nb-chars="9293">
    <nav role="doc-toc">
      <ul class="plain section">
        <li><a href="mestecko_kde_se_zastavil_cas_005.html">1</a></li>
        <li><a href="mestecko_kde_se_zastavil_cas_006.html">2</a></li>
        <li><a href="mestecko_kde_se_zastavil_cas_007.html">3</a></li>
        <li><a href="mestecko_kde_se_zastavil_cas_008.html">4</a></li>
        <li><a href="mestecko_kde_se_zastavil_cas_009.html">5</a></li>
        <li><a href="mestecko_kde_se_zastavil_cas_010.html">6</a></li>
        <li><a href="mestecko_kde_se_zastavil_cas_011.html">7</a></li>
        <li><a href="mestecko_kde_se_zastavil_cas_012.html">8</a></li>
        <li><a href="mestecko_kde_se_zastavil_cas_013.html">9</a></li>
        <li><a href="mestecko_kde_se_zastavil_cas_014.html">10</a></li>
        <li><a href="mestecko_kde_se_zastavil_cas_015.html">11</a></li>
        <li><a href="mestecko_kde_se_zastavil_cas_016.html">\* \* \*</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mestecko_kde_se_zastavil_cas_006.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">3</span></h1>
        <section>
          <p class="chunk" data-nb-ref-number="2" data-nb-words="629" data-nb-chars="3479"><span class="idea" data-nb-ref-number="2" id="idea2" data-nb-words="629" data-nb-chars="3479">A&nbsp;tak jako já, tak i&nbsp;tatínek, a&nbsp;tak jako tatínek, tak i&nbsp;maminka, a&nbsp;tak jako naše celá rodina, i&nbsp;strýc Pepin nebyl moc rád doma. Příliš jsme si&nbsp;šli na&nbsp;nervy, příliš utrpení a&nbsp;příkoří jsme jeden druhému udělali, příliš jsme se&nbsp;měli rádi, a&nbsp;tak raději tou samou láskou jsme se&nbsp;jeden od&nbsp;druhého odstřelovali a&nbsp;raději jsme byli mezi lidmi a&nbsp;věcmi v&nbsp;jiném prostředí. Tatínek, dokud jsme ještě měli oriona, ten hrozný motocykl, který po&nbsp;každé jízdě musel jít do&nbsp;generálky, tak tatínek každou sobotu jej rozmontoval, ale nikdy ne&nbsp;sám, snažil se&nbsp;i&nbsp;mne do&nbsp;toho montování zasvětit, ale já&nbsp;jsem s&nbsp;tatínkem montoval jen jednou, protože to&nbsp;nebylo, jak tatínek sliboval, že&nbsp;montovat budeme jen hodinku, ale ono to&nbsp;trvalo celé odpoledne a&nbsp;potom celý večer a&nbsp;tatínek mi&nbsp;pořád nadšeně vykládal, co&nbsp;ten motocykl značky Orion má&nbsp;za&nbsp;vady a&nbsp;jak tatínek se&nbsp;dere do&nbsp;jeho útrob jen proto, aby jako zručný chirurg závady odstranil. Ale já&nbsp;jsem u&nbsp;toho oriona vyl jako pes u&nbsp;boudy, každá minuta byla pro mne hodinou a&nbsp;každá další hodina celou věčností, když jsem pak jen uviděl nějakou součástku motocyklu, bylo mi&nbsp;zrovna tak, jako pan Douša nesnášel, aby viděl vnitřnosti, jak je&nbsp;uviděl, tak zvracel, a&nbsp;já jsem v&nbsp;devět hodin večer, v&nbsp;sobotu, když tatínek s&nbsp;ohromnou péčí dal dohromady rozdělovač, pečlivě jej vytřel batistovým šátkem a&nbsp;s&nbsp;ohromnou láskou mi&nbsp;popisoval všechny ty&nbsp;plíšky a&nbsp;šroubečky a&nbsp;funkci toho rozdělovače, že&nbsp;to&nbsp;je&nbsp;to&nbsp;samý jako v&nbsp;lidském těle funkce žláz, slinivka břišní, nadledvinky, a&nbsp;já jsem měl čelo stažené notovými linkami vrásek, a&nbsp;tatínkovo čelo zářilo štěstím, a&nbsp;když jsem se&nbsp;podíval, že&nbsp;ještě máme před sebou otevřený motor, z&nbsp;kterého trčely černé válce a&nbsp;kliková hřídel, a&nbsp;na ponku je&nbsp;rozmontovaný karburátor, vzdulo se&nbsp;mi&nbsp;břicho, a&nbsp;než mohl tatínek ucuknout s&nbsp;rozdělovačem, vyzvracel jsem mu&nbsp;do&nbsp;něj vrchovatou porci salámu, turistického salámu, a&nbsp;tatínek na&nbsp;mne křičel a&nbsp;kladivem mi&nbsp;hrozil, že&nbsp;to&nbsp;je&nbsp;pro něj to&nbsp;samé, jako bych jako ministrant vzal tělo Páně, svatou hostii, a&nbsp;vyplivnul ji&nbsp;na&nbsp;podlahu, i&nbsp;já jsem se&nbsp;zhrozil toho rozdělovače, který byl vrchovatý jako ešus na&nbsp;dětském táboře, ešus s&nbsp;nášupem, to&nbsp;já&nbsp;vždycky, najednou mi&nbsp;to&nbsp;blesklo v&nbsp;hlavě a&nbsp;udělal jsem to, nad čím jsem se&nbsp;hned hroutil a&nbsp;hrozil, abych za&nbsp;chvíli zase se&nbsp;tomu usmíval a&nbsp;čím dál tím pevněji věděl, že&nbsp;to, co&nbsp;jsem udělal, udělal jsem správně… a&nbsp;tatínek běhal s&nbsp;kladivem, a&nbsp;že mne nemohl zabít, tak vyndal svoje hodinky, dal je&nbsp;na&nbsp;kovadlinku a&nbsp;jednou ranou je&nbsp;roztříštil, a&nbsp;jedině tak se&nbsp;zachránil, aby místo hodinek mi&nbsp;nerozbil hlavu… a&nbsp;otevřel vrata a&nbsp;prstem vyhnal mne ze&nbsp;svého ráje a&nbsp;já jsem byl ve&nbsp;hvězdnaté noci, napřažené hvězdy jak chvějící se&nbsp;stříbrné dýky hrozily mi&nbsp;svým ostřím v&nbsp;chladném nebi, a&nbsp;já jsem odcházel na&nbsp;pivovarskou štěpnici a&nbsp;lehl jsem si&nbsp;pod starou alej ořechů a&nbsp;lísal jsem se&nbsp;k&nbsp;zemi a&nbsp;tváří jsem celoval trávu a&nbsp;bral jsem ji&nbsp;do&nbsp;úst a&nbsp;protahoval jsem se, až&nbsp;jsem se&nbsp;svíjel, až&nbsp;jsem po&nbsp;chvilkách slaďounce vyl. Měli jsme doma kocourka, jmenoval se&nbsp;Macík, a&nbsp;jednou maminka rozhodla, že&nbsp;kocour nepůjde v&nbsp;noci ven, že&nbsp;bude doma, že&nbsp;je&nbsp;tam bláto a&nbsp;že by&nbsp;ráno pak vyskočil na&nbsp;postel. Ale Macík v&nbsp;půlnoci pacičkou shodil nejdřív hrnek, a&nbsp;když i&nbsp;to bylo marné, tak ze&nbsp;všech sil převrátil těžký rakouský budík z&nbsp;kredence a&nbsp;tatínek se&nbsp;rozzlobil, vzal Macíka a&nbsp;postavil jej na&nbsp;práh, a&nbsp;jak byl rozespalý, tak nejdřív kopl bosým palcem do&nbsp;židle a&nbsp;až teprve druhým volným kopem vykopl Macíka do&nbsp;noci, a&nbsp;tak kocourek se&nbsp;ocitl jakoby za&nbsp;trest tam, kam chtěl a&nbsp;toužil být už&nbsp;od&nbsp;samého večera.</span></p>
          <p class="chunk" data-nb-ref-number="3" data-nb-words="993" data-nb-chars="5813"><span class="idea" data-nb-ref-number="3" id="idea3" data-nb-words="993" data-nb-chars="5813">A&nbsp;tak při montování tatínek za&nbsp;dva roky vystřídal všechny pivo­varské dělníky, pak všechny sousedy kolem pivovaru a&nbsp;nakonec skoro polovičku obyvatel našeho městečka. Kdo to&nbsp;neznal, tak v&nbsp;sobotu dopoledne jej tatínek zaskočil otázkou: „Tak copak děláme dneska odpoledne?“ A&nbsp;kdo to&nbsp;netušil, tak řekl po&nbsp;pravdě, že&nbsp;dneska odpoledne má&nbsp;volno, a&nbsp;tatínek jej vzal něžně za&nbsp;loket a&nbsp;s&nbsp;krásným úsměvem plným tajemství řekl nadšen: „Tak víte co, přijďte k&nbsp;nám do&nbsp;pivovaru a&nbsp;přidržíte mi&nbsp;kontramatku, tak na&nbsp;hodinku.“ A&nbsp;každý, kdo to&nbsp;neznal, tak šel, nic netušil, že&nbsp;tatínek odmontovává hlavu motoru, a&nbsp;pak soused mu&nbsp;podává klíče a&nbsp;tatínek se&nbsp;dere dál a&nbsp;dál za&nbsp;tím klepotem v&nbsp;motoru, který byl pro ten motor dědičný, taková trvalá vada to&nbsp;byla, jako když někdo pajdá na&nbsp;nohu nebo koktá. A&nbsp;tatínek dovedl tak nadšeně líčit ten svůj sestup do&nbsp;útrob orionu, že&nbsp;zatímco doma šílela manželka tatínkova pomocníka, zatímco milenka přísahala, že&nbsp;svého miláčka když ne&nbsp;zabije, tak mu&nbsp;dá&nbsp;kvinde anebo se&nbsp;spustí s&nbsp;jeho přítelem, tak mladí lidé i&nbsp;staří sousedi montovali s&nbsp;tatínkem a&nbsp;čas kráčel k&nbsp;půlnoci a&nbsp;pak začalo svítat a&nbsp;tatínek se&nbsp;rozhodl, že&nbsp;teď se&nbsp;zase dá&nbsp;motor dohromady, a&nbsp;co to&nbsp;bude za&nbsp;radost, až&nbsp;v&nbsp;deset hodin v&nbsp;neděli dopoledne, když začnou vyzvánět zvony, vsaďte se, napřahoval tatínek ruku, našlápnu jednou na&nbsp;zkoušku a&nbsp;pak motor zaburácí jako nedělní zvony. A&nbsp;tak s&nbsp;tatínkem každý montoval jen jednou, tak se&nbsp;vystřídali všichni v&nbsp;okolí pivovaru a&nbsp;i v&nbsp;městečku, a&nbsp;každý, kdo již jednou s&nbsp;tatínkem montoval, jenom na&nbsp;hodinku mu&nbsp;jenom v&nbsp;sobotu přidržel kontramatku, tak na&nbsp;úlisnou otázku tatínkovu každý, kdo zažil tu&nbsp;hrůzu, tak už&nbsp;zdaleka křičel na&nbsp;tatínka: „Kdepák! Já&nbsp;odpoledne musím být doma, přijela mi&nbsp;švagrová. Já&nbsp;musím pracovat na&nbsp;bilanci. Já&nbsp;jsem slíbil, že&nbsp;pomůžu bratrovi na&nbsp;stavbě rodinnýho domku…“ A&nbsp;tatínek přesto říkal sladce: „Ale musíte uznat, že&nbsp;takový motor značky Orion je&nbsp;nádhera…“ A&nbsp;sousedé říkali, nádhera že&nbsp;to&nbsp;je, ale oni že&nbsp;nemají čas a&nbsp;čas asi už&nbsp;nikdy mít nebudou, protože kdyby tu&nbsp;noc a&nbsp;ráno byli v&nbsp;hospodě nebo někdy si&nbsp;vyjeli s&nbsp;cizími ženskými, tak by&nbsp;to&nbsp;bylo to&nbsp;samé, protože žádná manželka, žádná milenka jim nevěřila, i&nbsp;když tatínek dával písemné potvrzení o&nbsp;tom, co&nbsp;se&nbsp;dělo to&nbsp;sobotní odpoledne, ten večer a&nbsp;nedělní jitro, pan Jarmilka dokonce si&nbsp;vyžádal, aby to&nbsp;potvrdil i&nbsp;notář, ale manželka mu&nbsp;to&nbsp;stejně nevěřila, a&nbsp;tak nezbylo než se&nbsp;rozvíst. Tatínek, když teďka kráčel do&nbsp;města, tak lidé, když jej spatřili, honem nechali práce a&nbsp;metení chodníčku a&nbsp;rytí v&nbsp;zahrádkách, jakoby v&nbsp;nějaké pohádce, jak viděli tatínka, tak byli vsrkáváni do&nbsp;dveří domovů a&nbsp;sklepů a&nbsp;kůlen, aby když tatínek přešel, opatrně vycházeli, dlouho se&nbsp;opatrně rozhlíželi a&nbsp;pak pokračovali v&nbsp;práci, ale klid a&nbsp;radost byla tatam. Tak to&nbsp;tatínek dopracoval, že&nbsp;i&nbsp;když přišel na&nbsp;náměstí, tak lidé, jak tatínka viděli, honem prchali do&nbsp;postranních uliček, vbíhali do&nbsp;chrámu Páně a&nbsp;posadili se&nbsp;a&nbsp;pod záminkou, že&nbsp;rozjímají, položili si&nbsp;vsedě v&nbsp;lavicích tváře do&nbsp;dlaní, aby je&nbsp;tatínek nepoznal. Někteří občané, jak tatínka v&nbsp;sobotu dopoledne a&nbsp;teďka už&nbsp;i&nbsp;celý pátek uviděli, že&nbsp;těká očima po&nbsp;lidských tvářích, raději vběhli do&nbsp;cizího domu a&nbsp;stáli pak drahnou chvíli u&nbsp;dveří sklepa nebo na&nbsp;dvoře, aby se&nbsp;pak sunuli chodbou a&nbsp;jako detektivové sledující zločince jen pohnutím profilu nahlédli do&nbsp;ulice, zda už&nbsp;je&nbsp;čistý vzduch. Řezník Burýtek, který přidržel tatínkovi kontramatku jen čtvrt hodinky, jak mu&nbsp;sliboval tatínek, když se&nbsp;v&nbsp;neděli vrátil, tak se&nbsp;mu&nbsp;zkazil celý prádelní hrnec, kotel dršťkové polévky, protože dršťková polévka, když chladne, se&nbsp;musí míchat zrovna tak jako zabíjačková polívka až&nbsp;do&nbsp;úplnýho vychladnutí, tak řezník pan Burýtek, když uviděl tatínka v&nbsp;Palackýho třídě, se&nbsp;tak polekal, že&nbsp;vběhl do&nbsp;kloboučnictví pana Šislera, a&nbsp;protože jako všichni řezníci byl hrozně nesmělý, tak pan Šisler prodal řezníkovi krásný klobouk a&nbsp;pan Burýtek si&nbsp;jej dlouho zkoušel a&nbsp;pak si&nbsp;jej koupil a&nbsp;přišlo mu&nbsp;to&nbsp;laciněji, než kdyby s&nbsp;tatínkem na&nbsp;půl hodinky montoval kontramatky. Strýček Pepin pomáhal tatínkovi jen jednou. K&nbsp;půlnoci, když strýc Pepin už&nbsp;viděl, že&nbsp;všechny krasavice v&nbsp;hostincích s&nbsp;dámskou obsluhou se&nbsp;marně dívají na&nbsp;hodiny a&nbsp;pak na&nbsp;dveře, kdyže vstoupí bílá čepice, tak strýc Pepin dubovou palicí tloukl a&nbsp;tatínek držel hřídel, na&nbsp;kterou kdepak kladivem, ale dřevěnou palicí naráželi nové ložisko, protože tatínek myslel, že&nbsp;tohle ložisko a&nbsp;nic jiného způsobuje, že&nbsp;mašina se&nbsp;zahřívá do&nbsp;kopce a&nbsp;pak vydává takový suchý cinkot, jako byste pouštěli jednu kávovou lžičenku po&nbsp;druhé do&nbsp;cínového kbelíku. A&nbsp;tak tatínek držel hřídel na&nbsp;břiše a&nbsp;držel i&nbsp;to ložisko, a&nbsp;strýc tloukl palicí a&nbsp;tatínek najednou viděl, že&nbsp;další rána už&nbsp;by&nbsp;zas posunula ložisko dál, než je&nbsp;potřebí, že&nbsp;už&nbsp;je&nbsp;toho akorát dost, a&nbsp;tak tatínek zakřičel: „Hola ištene, dost!“ A&nbsp;měl říci jenom dost, to&nbsp;hola ištene právě způsobilo, že&nbsp;strýc Pepin dal další ránu palicí, ale tatínek odtáhl hřídel s&nbsp;tím už&nbsp;akorát naštelovaným ložiskem, a&nbsp;strýc dal tatínkovi palicí do&nbsp;břicha a&nbsp;tatínek se&nbsp;skácel, a&nbsp;když jej strýc Pepin stavěl na&nbsp;nohy, tak se&nbsp;přeci postavil, a&nbsp;zase tatínek vzal kladivo a&nbsp;uhodil strýce, tatínek nikdy neuhodil, ale musel udělat něco, co&nbsp;by&nbsp;se&nbsp;rovnalo uhození, a&nbsp;tak vzal strýcovy hodinky, Patent Rosskop, ty&nbsp;rakouské cibulové hodinky, dal je&nbsp;na&nbsp;kovadlinu, a&nbsp;jak do&nbsp;těch hodinek uhodil kladivem a&nbsp;ručičky a&nbsp;péra a&nbsp;šroubečky se&nbsp;rozstříkly po&nbsp;zdi, tak tatínka přestala bolet ta&nbsp;rána palicí do&nbsp;břicha a&nbsp;vyhnal strýce, takže ten se&nbsp;stačil ještě umýt a&nbsp;nasadit si&nbsp;námořní čepici, přeskočit plot, protože noční hlídač pan Vaňátko po&nbsp;půlnoci tak tvrdě spal, že&nbsp;nikdo si&nbsp;jej netroufal probudit, spal s&nbsp;psíčkem Trikem v&nbsp;nohách, a&nbsp;ani kulichové a&nbsp;ani sýčkové, ani veliké sovy a&nbsp;jejich houkání jej neprobudilo, dokonce nočního hlídače neprobudily ani ženské, které jej jednou svázaly šňůrou na&nbsp;prádlo, pan Vaňátko tvrdě spal pořád dál.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mestecko_kde_se_zastavil_cas_008.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>
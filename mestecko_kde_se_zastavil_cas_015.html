<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="11">
    <meta name="apple-mobile-web-app-capable" content="yes">
    <title>11</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Městečko, kde se zastavil čas">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Městečko, kde se zastavil čas">
    <meta property="og:title" content="Městečko, kde se zastavil čas">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Městečko, kde se zastavil čas">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./mestecko_kde_se_zastavil_cas_014.html">
    <link rel="next" href="./mestecko_kde_se_zastavil_cas_016.html">
    <meta name="nb-order" content="11">
    <link rel="self" href="mestecko_kde_se_zastavil_cas_015.html">
    <meta name="nb-identifier" content="hrabal-mestecko-kde-se-zastavil-cas-2722915">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2869" data-nb-chars="16944">
    <nav role="doc-toc">
      <ul class="plain section">
        <li><a href="mestecko_kde_se_zastavil_cas_005.html">1</a></li>
        <li><a href="mestecko_kde_se_zastavil_cas_006.html">2</a></li>
        <li><a href="mestecko_kde_se_zastavil_cas_007.html">3</a></li>
        <li><a href="mestecko_kde_se_zastavil_cas_008.html">4</a></li>
        <li><a href="mestecko_kde_se_zastavil_cas_009.html">5</a></li>
        <li><a href="mestecko_kde_se_zastavil_cas_010.html">6</a></li>
        <li><a href="mestecko_kde_se_zastavil_cas_011.html">7</a></li>
        <li><a href="mestecko_kde_se_zastavil_cas_012.html">8</a></li>
        <li><a href="mestecko_kde_se_zastavil_cas_013.html">9</a></li>
        <li><a href="mestecko_kde_se_zastavil_cas_014.html">10</a></li>
        <li><a href="mestecko_kde_se_zastavil_cas_015.html">11</a></li>
        <li><a href="mestecko_kde_se_zastavil_cas_016.html">\* \* \*</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mestecko_kde_se_zastavil_cas_014.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">11</span></h1>
        <section>
          <p class="chunk" data-nb-ref-number="2" data-nb-words="2868" data-nb-chars="16942"><span class="idea" data-nb-ref-number="2" id="idea2" data-nb-words="2868" data-nb-chars="16942">Domov důchodců je&nbsp;v&nbsp;krásném zámku. Když jdete za&nbsp;městečko, ve&nbsp;kterém se&nbsp;zastavil čas, alejí lip, tak pořád ten zámek není vidět, jdete pořád do&nbsp;kopečka, v&nbsp;rovině docela malý kopec dává dojem hory, na&nbsp;které by&nbsp;se&nbsp;dalo pěkně v&nbsp;zimě sáňkovat. A&nbsp;pak je&nbsp;v&nbsp;cestě vrátnice, skrytá v&nbsp;kvetoucích a&nbsp;včelami hučících lipových korunách, a&nbsp;najednou od&nbsp;brány je&nbsp;vidět béžový klášter. Před léty tady byli dominikáni a&nbsp;jejich koníčkem a&nbsp;zaměstnáním bylo kromě vědy pěstovat botanickou zahradu. Ale když se&nbsp;čas kláštera za&nbsp;Josefa II. naplnil, tak dominikáni byli zrušeni a&nbsp;klášter byl opuštěný, botanická zahrada osiřela. Nejdřív zahynuly rostlinky a&nbsp;květiny, které nemohly žít bez lidských rukou, avšak zůstaly pouze ty&nbsp;květiny a&nbsp;keře, které se&nbsp;přizpůsobily. Zbylo těch rostlin jen několik, a&nbsp;tak nejenže se&nbsp;udržely v&nbsp;té opuštěné zahradě, ale jak vítr vál, roznesl jejich plody a&nbsp;semena přes plot do&nbsp;kraje, a&nbsp;tak teď ještě po&nbsp;dvou stech letech zrušení té&nbsp;zahrady jsou v&nbsp;kraji divné květiny a&nbsp;keře, potomci rostlin, jejichž semena přelezla přes plot a&nbsp;přizpůsobila se&nbsp;krajině. Ono to&nbsp;vůbec v&nbsp;našem kraji bylo nějak zvykem, přizpůsobit se&nbsp;a&nbsp;pak splynout s&nbsp;jiným a&nbsp;novým časem. Za&nbsp;Marie Terezie byl náš kraj osídlený německými rolníky, celé vesnice a&nbsp;dvory, avšak tak, jak čas plynul, nejenže se&nbsp;ti&nbsp;Němci přizpůsobili, ale nakonec splynuli jako ty&nbsp;květinky z&nbsp;botanické zahrady s&nbsp;půdou a&nbsp;jazykem, a&nbsp;tak po&nbsp;Němcích v&nbsp;našem kraji už&nbsp;není ani stopy, zůstala jen německá jména, jejichž nositelé hovoří a&nbsp;cítí se&nbsp;česky. Tatínek vstoupil na&nbsp;dvůr a&nbsp;pak do&nbsp;zahrady, z&nbsp;pavlačí bývalého kláštera a&nbsp;zámku tekly husté peřiny červených pelargónií, jako lze vidět na&nbsp;obrázcích selských stavení a&nbsp;hotelů v&nbsp;Tyrolích a&nbsp;Švýcarsku, na&nbsp;slunci seděli na&nbsp;lavičkách stařenky a&nbsp;starci, tak nějak se&nbsp;všichni tvářili slavnostně, protože byla doba návštěv a&nbsp;každý důchodce měl iluzi, že&nbsp;přijde dcera nebo syn, nebo alespoň nějaký známý, on&nbsp;třeba nepřišel, nikdy nepřišel, ale mohl přijít, protože každý starý člověk má&nbsp;nějaké příbuzné nebo přátele. Tatínek stál a&nbsp;díval se&nbsp;na&nbsp;ty&nbsp;staré lidi, porovnával je&nbsp;se&nbsp;sebou a&nbsp;zjistil, že&nbsp;nejsou o&nbsp;moc starší, než je&nbsp;on, dokonce že&nbsp;někteří jsou mladší, ale tatínek byl pro tyhle lidi mladíkem, protože přišel zvenčí, a&nbsp;kdo je&nbsp;venku, tak je&nbsp;mladý a&nbsp;může si&nbsp;sám posloužit, a&nbsp;posloužit si&nbsp;a&nbsp;nebýt lidem na&nbsp;obtíž pro tyhle lidi, kterým se&nbsp;zastavil čas, je&nbsp;všechno. Tatínek pak stál a&nbsp;držel veliký pytlík s&nbsp;firmou Alois Šisler, naslouchal zvukům, a&nbsp;protože v&nbsp;nejněžnějších náznacích zvuků a&nbsp;tónů a&nbsp;událostí byl zvyklý slyšet katastrofy, tak jak jej naučil život, znamenal vzdálenou hudbu, která ale přitékala nikoliv z&nbsp;jednoho centra, ale z&nbsp;několika míst současně. Tak se&nbsp;rozhlížel, odkud by&nbsp;to&nbsp;mohlo přicházet, viděl otevřená okna a&nbsp;vlající záclony, avšak ten orchestr hrál tichounkou houslovou hudbu, která zesílila, když vykročil k&nbsp;hlavní bráně, a&nbsp;pak už&nbsp;tatínek slyšel a&nbsp;viděl, že&nbsp;na&nbsp;pavlačích a&nbsp;chodbách, dokonce i&nbsp;na stromech, jako nějaká krmítka pro ptáky, jsou zavěšeny malinké rozhlasy po&nbsp;drátě, přístroje proti dešti přikryté igelitovou dečkou, aby hudba hrála pořád, i&nbsp;když padá déšť a&nbsp;sníh, a&nbsp;ta hudba hrála pořád Harlekýnovy milióny, slaďounké charakteristické intermezzo, které zvyšovalo slavnostní barvotiskovou náladu očekávajících penzistů, kteří opřeni o&nbsp;hole nebo se&nbsp;založenýma rukama v&nbsp;klíně nebo na&nbsp;hrudi, s&nbsp;klobouky sraženými proti slunci dívali se&nbsp;bystře do&nbsp;hlavní brány, zda nevejde někdo, kterého očekávají. Dokonce kdyby přišel, tak by&nbsp;neprojevili příliš radosti, hlavní pro ně&nbsp;bylo, že&nbsp;je&nbsp;čas čekání a&nbsp;očekávání, a&nbsp;ten stav dětí před zazvoněním, že&nbsp;Ježíšek přišel k&nbsp;vánočnímu stromku, ten stav napětí, se&nbsp;kterým se&nbsp;děti chodí dívat za&nbsp;okno, zda tam Mikuláš nebo svatá Barbora položila na&nbsp;talíř nebo do&nbsp;punčochy dárky, ten stav milosti očekávání jim stačil zpříjemnit den, ve&nbsp;kterém byly povoleny návštěvy. A&nbsp;několik důchodců poznalo tatínka a&nbsp;zdvihlo se, byli to&nbsp;lidé, kteří s&nbsp;tatínkem před lety montovali oriona celou sobotu a&nbsp;noc a&nbsp;neděli dopoledne, byli to&nbsp;ti, kteří už&nbsp;nikdy nemontovali, kteří se&nbsp;hrozili potkat tatínka, kteří před montováním prchali a&nbsp;ukrývali se&nbsp;do&nbsp;sklepů před blížícím se&nbsp;tatínkem… a&nbsp;ti dnes vstali a&nbsp;šli tatínkovi vstříc, napřahovali k&nbsp;němu ruce, domnívajíce se, že&nbsp;tatínek jim nabídne, aby šli s&nbsp;ním montovat, cokoliv montovat, ale tatínek jim rukou dával znamení, že&nbsp;s&nbsp;montováním je&nbsp;konec, že&nbsp;je&nbsp;tedy konec se&nbsp;vším… Tak tatínek vyslechl pětkrát Harlekýnovy milióny a&nbsp;vešel do&nbsp;chládku vybílené barokní chodby, širokým schodištěm stoupal vzhůru a&nbsp;jiné Harlekýnovy milióny mu&nbsp;šly vstříc. V&nbsp;prvním patře se&nbsp;táhla chodba plná květin, ze&nbsp;všech stojanů padaly květiny, pelargónie, petúnie a&nbsp;hledíky a&nbsp;asparagusy, zrovna tak, jako ze&nbsp;skříněk na&nbsp;konzolích padal houslový orchestr, který rozvázal svoje žíně a&nbsp;barevné kaligrafické iniciály, vzdouvající se&nbsp;průvanem hudebních nití. A&nbsp;pootevřenými dveřmi do&nbsp;rytířského sálu nahlédnul tatínek, a&nbsp;zase, na&nbsp;každém stolku společné jídelny se&nbsp;třpytil květináč nebo vázičky s&nbsp;trčícími stonky barevného kvítí, a&nbsp;zase, zatímco po&nbsp;celé délce stěny zápasili rytíři na&nbsp;gobelínu, ze&nbsp;skříněček opět a&nbsp;neúnavně rozhazovaly se&nbsp;mezi chudé důchodce Harlekýnovy milióny. A&nbsp;pak se&nbsp;jej dotekla růžová ženská ruka a&nbsp;před tatínkem, když se&nbsp;otočil, stála tlustá jeptiška s&nbsp;laskavou tváří a&nbsp;v&nbsp;brýlích, ty&nbsp;brýle obroučkami byly zaryty do&nbsp;nosu a&nbsp;tváře zrovna tak, jako bílý škrobený límec se&nbsp;zarýval jeptišce do&nbsp;růžového tlustého hrdla a&nbsp;dával jí&nbsp;navždycky obroučku, jako mívají hrdličky. Tatínek pravil, že&nbsp;hledá svého bratra, strýce Pepina. A&nbsp;jeptiška vzala tatínka k&nbsp;oknu, do&nbsp;výklenku tak širokých zdí, že&nbsp;do&nbsp;toho výklenku se&nbsp;vešel stoleček a&nbsp;čtyři židle, a&nbsp;jeptiška se&nbsp;dívala oknem a&nbsp;radostně říkala tatínkovi, že&nbsp;strýc Pepin už&nbsp;brzo předejde ostatní, že&nbsp;nebude víc dní na&nbsp;tomhle světě než čtrnáct, že&nbsp;padá na&nbsp;zem, takže nařídila, aby strýce Pepina dali na&nbsp;oddělení nechodících. A&nbsp;dodala s&nbsp;radostným tónem v&nbsp;očích, zdali má&nbsp;děda Pepin nějaké příbuzné, ať&nbsp;se&nbsp;s&nbsp;ním přijdou rozloučit, že&nbsp;v&nbsp;takových moribundných případech jsou přístup a&nbsp;návštěvy dovoleny každý den a&nbsp;kteroukoliv hodinu, protože čas strýcův se&nbsp;naplnil. A&nbsp;sestřička hovořila s&nbsp;takovou slastí a&nbsp;radostí, že&nbsp;tatínek si&nbsp;najednou pomyslil, že&nbsp;kdyby byl lidem někdy na&nbsp;obtíž, že&nbsp;s&nbsp;takovou sestřičkou by&nbsp;chtěl žít až&nbsp;do&nbsp;smrti. A&nbsp;tak tatínek vstoupil s&nbsp;pytlíkem v&nbsp;prstech, spíš se&nbsp;toho pytlíku držel, tak jako většina návštěvníků domova důchodců se&nbsp;vždycky držela za&nbsp;krempu klobouku, křečovitě, jako by&nbsp;obroučka klobouku byla záchranný pás. V&nbsp;oddělení nechodících byl hluboký stín, za&nbsp;velikými okny tam venku o&nbsp;to víc zářilo slunce ve&nbsp;vysokých stromech, jako by&nbsp;ty&nbsp;stromy byly zespoda ozářeny prudkými reflektory, tak jásavě byla vyplněna okna jen samým listím, které se&nbsp;třepotalo a&nbsp;vydávalo hukot a&nbsp;šum, který pronikal skrz sklo a&nbsp;zdi, jako by&nbsp;tam venku ještě mimo stromy byl vodopád nebo vznosný vodotrysk. Když si&nbsp;zvykl na&nbsp;přítmí a&nbsp;oslnění oken, viděl tatínek, že&nbsp;sestřička stojí v&nbsp;hlavách postele. Tam ležel tak maličký člověk&nbsp;– skoro dítě, ruce měl hozené a&nbsp;zalomené za&nbsp;hlavu a&nbsp;díval se&nbsp;upřeně do&nbsp;stropu, jeho oči už&nbsp;nikoho neočekávaly, už&nbsp;se&nbsp;na&nbsp;nic netěšily, byly to&nbsp;oči, ve&nbsp;kterých se&nbsp;skoro už&nbsp;zastavil čas. Byl to&nbsp;strýc Pepin. Sestřička se&nbsp;sklonila, vzala strýce jako děcko pod zády, tak strýc byl lehounký, jako by&nbsp;dívenka vzala panenku z&nbsp;dětského kočárku. „Dědo,“ řekla sestřička, „máte tady návštěvu.“ A&nbsp;pak odkryla strýci nohy, a&nbsp;ty nohy byly bílé, jako by&nbsp;ležely ve&nbsp;vápenných vodách. Tatínek si&nbsp;všimnul s&nbsp;jistou hrůzou a&nbsp;odporem, ostatně tak jako všichni zdraví lidé, že&nbsp;strýc Pepin má&nbsp;pod sebou plínky a&nbsp;pleny jako malé děti. A&nbsp;sestřička rozbalila ty&nbsp;plínky a&nbsp;řekla radostně: „Podíváme se, jestli se&nbsp;nepočural.“ A&nbsp;pak dodala: „Nechcete, dědo, na&nbsp;gramofon?“ A&nbsp;strýc Pepin neřekl nic, dál se&nbsp;díval do&nbsp;stropu a&nbsp;oči měl modré jak vybledlý bez, jak dvě zmrzlé pomněnky. A&nbsp;sestřička přitáhla gramofon, takové štokrle, odtáhla horní desku a&nbsp;posadila strýce na&nbsp;to&nbsp;křeslo s&nbsp;nočníkem, a&nbsp;strýc padal, kácel se&nbsp;jako socha, tatínek přidržel bratra a&nbsp;díval se&nbsp;na&nbsp;jeho nohy, modrá, vylouhovaná chodidla, ze&nbsp;kterých se&nbsp;loupala bílá kůže, strýc seděl nahý, s&nbsp;ruč­níkem přehozeným přes břicho, seděl jak Kristus korunovaný trním. A&nbsp;tatínek najednou zanaříkal, vydal dlouhý sten, kterým si&nbsp;uvolnil to&nbsp;všechno, co&nbsp;mu&nbsp;svíralo kabát, až&nbsp;praskaly knoflíky, a&nbsp;potom otevřel pytlík a&nbsp;do přítmí oddělení nechodících vytáhl bílou kapitánskou námořní čepici s&nbsp;kotvou a&nbsp;nápisem Hamburg–Brémy… a&nbsp;dal ji&nbsp;strýci před oči, ale strýc se&nbsp;díval na&nbsp;tu&nbsp;čepici, ale díval se&nbsp;skrz ni&nbsp;už&nbsp;docela jinam, ta&nbsp;námořnická čepice byla průhledná a&nbsp;strýc se&nbsp;díval do&nbsp;samotného srdce času, který se&nbsp;zastavoval. „Pantáta Šisler ti&nbsp;ju&nbsp;ušil,“ zašeptal tatínek a&nbsp;posadil ji&nbsp;strýci na&nbsp;hlavu, a&nbsp;tatínek dodal: „Ušil ti&nbsp;ju&nbsp;na&nbsp;míru…“ Ale čepice zapadla strýci až&nbsp;po&nbsp;uši, tak hrozně zhubl, že&nbsp;i&nbsp;hlava se&nbsp;mu&nbsp;srazila o&nbsp;několik čísel. Sestřička si&nbsp;posteskla: „Von nám vůbec nejí.“ A&nbsp;rovnala strýci postel a&nbsp;tatínek se&nbsp;rozhlížel po&nbsp;postelích, všichni se&nbsp;dívali na&nbsp;tatínka jako na&nbsp;návštěvu, kterou by&nbsp;si&nbsp;přáli, všichni měli v&nbsp;očích touhu po&nbsp;návštěvě, která ale nepřicházela nebo nepřijde vůbec nebo už&nbsp;odešla. U&nbsp;okna stál stařík a&nbsp;pískal ustrašeně: „Ach, ta&nbsp;hrůza, mně je&nbsp;devadesát šest let a&nbsp;já neumírám, já&nbsp;neumírám, ach, to&nbsp;je&nbsp;hrůza, to&nbsp;je&nbsp;neštěstí, já&nbsp;mám dobrý srdce a&nbsp;pajšl, to&nbsp;je&nbsp;nadělení, viďte,“ pokyvoval hlavou do&nbsp;tatínkových očí. A&nbsp;tatínek viděl, že&nbsp;žádný tady neví nic o&nbsp;strýci Pepinovi, nevědí vůbec o&nbsp;krásných slečnách, o&nbsp;tancích a&nbsp;jeho potulkách, o&nbsp;tom, jak vcházel s&nbsp;touhle čepicí do&nbsp;městečka jako panovník nebo král, jak všude se&nbsp;otevírala okna, zatímco před ním, před tatínkem, se&nbsp;okna zavírala a&nbsp;vrátka zamykala a&nbsp;lidé prchali, protože je&nbsp;okrádal o&nbsp;drahocenný čas, zatímco strýc Pepin lidem čas naplňoval. A&nbsp;pak tatínek trnul, očekával ten hrozný zvuk průjmu, ten zvuk, který děsí každého chodícího a&nbsp;živého, hrozil se, že&nbsp;to&nbsp;bude slyšet i&nbsp;ta sestřička, ale sestřička považovala všechno tohle za&nbsp;lidské, za&nbsp;dětskou maličkost, protože průjem jí&nbsp;nemohl zbavit záře, kterou jí&nbsp;dávala její víra, že&nbsp;za&nbsp;tohle všechno, až&nbsp;nadejde její čas, bude se&nbsp;dívat v&nbsp;samou zář Boha, ostatně v&nbsp;zář, do&nbsp;které se&nbsp;dívala i&nbsp;nyní, a&nbsp;netlumila tu&nbsp;zář ve&nbsp;svých očích, ale dávala všem lidem, a&nbsp;tedy i&nbsp;tatínkovi ochutnat, jak třpytivá je&nbsp;ve&nbsp;věřících očích Boží milost. A&nbsp;tatínek se&nbsp;rozhlížel dál po&nbsp;postelích, vedle strýce ležel ochrnutý člověk, místo rukou měl do&nbsp;sebe zatočené pahýly jako klouby vinného keře staré révy, ten člověk měl asi pořád hlad, na&nbsp;stolečku měl kousky chleba misky s&nbsp;čajem, jako ochrnutý psíček naklonil tvář a&nbsp;vzal si&nbsp;rovnou rtoma kus chleba anebo se&nbsp;napil tváří, u&nbsp;okna na&nbsp;posteli, která byla podložena fošnami, asi aby nechodící líp mohl vidět do&nbsp;zahrady, tam seděl mladý člověk v&nbsp;brýlích a&nbsp;v&nbsp;prstech se&nbsp;mu&nbsp;bystře pohybovaly pletací dráty a&nbsp;on se&nbsp;díval ven a&nbsp;háčkoval velikou záclonu, která už&nbsp;byla tak dlouhá jako jeho přikrývka a&nbsp;splývala skoro až&nbsp;na&nbsp;zem, a&nbsp;na té&nbsp;zácloně byli háčkovaní ptáčci a&nbsp;listí a&nbsp;ratolesti, a&nbsp;nechodící, jako by&nbsp;hrál na&nbsp;citeru podle not, díval se&nbsp;chvíli ven do&nbsp;třepotajícího se&nbsp;hučícího listí a&nbsp;pak obháčkoval to, co&nbsp;viděl, do&nbsp;nití. „Už to&nbsp;je,“ řekla sestřička a&nbsp;vzala strýce Pepina, utřela jej, tatínek vzal námořnickou čepici, která spadla, odvrátil se&nbsp;a&nbsp;podle zvuku papíru čekal, až&nbsp;očista skončí, nedovedl se&nbsp;opanovat a&nbsp;nedovedl se&nbsp;podívat, a&nbsp;tady si&nbsp;uvědomil, co&nbsp;to&nbsp;je&nbsp;pro starého člověka za&nbsp;dar, když si&nbsp;může sám posloužit, že&nbsp;není odkázán na&nbsp;lidi. Pak strýc Pepin už&nbsp;ležel v&nbsp;posteli a&nbsp;díval se&nbsp;do&nbsp;stropu. Tatínek se&nbsp;posadil na&nbsp;kraj postele a&nbsp;sestřička stála siluetou v&nbsp;okně a&nbsp;dívala se, jak mladý muž háčkuje záclonu. A&nbsp;strýc Pepin najednou nahmatal tatínkovu ruku a&nbsp;pohladil jej po&nbsp;hřbetě ruky, ohmatal mu&nbsp;mozoly, ty&nbsp;dorasované tatínkovy ruce od&nbsp;montajzen a&nbsp;klíčů, pak se&nbsp;podíval na&nbsp;tatínka a&nbsp;tatínek vzlyknul, skoro se&nbsp;zalknul tím, že&nbsp;se&nbsp;strýc dívá už&nbsp;na&nbsp;něj tam z&nbsp;toho času, který se&nbsp;zastavil, tam odněkud z&nbsp;nelidských končin. A&nbsp;pak se&nbsp;strýc položil na&nbsp;záda, jednu ruku hodil za&nbsp;hlavu a&nbsp;druhou pokrčil na&nbsp;čelo a&nbsp;zase nemrkajícíma očima se&nbsp;díval do&nbsp;studeného prostoru, který se&nbsp;k&nbsp;němu blížil. „Nač, Jožko, myslíš?“ optal se&nbsp;tatínek. Sestřička přistoupila a&nbsp;naslouchala, dívala se&nbsp;na&nbsp;fialové rty strýce Pepina. „Co bude s&nbsp;tó láskó?“ zašeptal strýc. „Cože?“ optal se&nbsp;tatínek a&nbsp;nastavil ucho. „Co bude s&nbsp;tó láskó?“ opakoval strýc a&nbsp;sestřička se&nbsp;dotekla tatínkova rukávu a&nbsp;sladce přikývla a&nbsp;tatínek pochopil a&nbsp;zvedl se, vzal čepici, nasadil si&nbsp;ji, ale sestřička mu&nbsp;vzala čepici z&nbsp;hlavy a&nbsp;podala do&nbsp;ruky a&nbsp;tiše odcházela a&nbsp;tatínek za&nbsp;ní. Než se&nbsp;zavřely vysoké zámecké dveře, tatínek viděl, že&nbsp;mladý muž se&nbsp;dívá na&nbsp;něj bystře skrz skla brýlí a&nbsp;ty brýle se&nbsp;třpytily zrovna tak jako ty&nbsp;pletací dráty. Na&nbsp;chodbě zase z&nbsp;rádia na&nbsp;zdích vytékaly Harlekýnovy milióny, otevřenými dveřmi do&nbsp;rytířského sálu tekla vůně polívek a&nbsp;omáčky a&nbsp;penzisté se&nbsp;belhali nebo vcházeli do&nbsp;jídelny, ve&nbsp;které se&nbsp;před tolika lety zastavil dominikánský a&nbsp;šlechtický čas, aby byl vystřídán časem starých lidí, kteří mezi květinami a&nbsp;vzdálenou hudbou dožívají svůj život. Když tatínek vyšel z&nbsp;parku, už&nbsp;ani jedna lavička nebyla obsazena, už&nbsp;nikdo na&nbsp;ní&nbsp;neseděl ve&nbsp;slunci, už&nbsp;nikdo nemohl přijít na&nbsp;návštěvu, už&nbsp;byl zase čas jídla a&nbsp;obědvání, pak čas siesty. Tatínek si&nbsp;nasadil námořnickou čepici, pečlivě si&nbsp;ji&nbsp;nasadil ještě jednou, a&nbsp;když se&nbsp;díval na&nbsp;svět kolem sebe cloněný černým štítkem, měl krásný pocit, dokonce se&nbsp;celý narovnal, dlouho se&nbsp;rovnal v&nbsp;zádech, až&nbsp;kráčel vojensky vzpřímený, důstojný, když prošel bránou, ve&nbsp;které měl službu choromyslný stařec, tatínek mu&nbsp;zasalutoval a&nbsp;stařec srazil kramfleky a&nbsp;otevřel hlavní bránu celou a&nbsp;klaněl se&nbsp;tatínkovi a&nbsp;tatínek mu&nbsp;dal pětikorunu. „Tady máte na&nbsp;pivo,“ pravil tatínek a&nbsp;sestupoval alejí, střídavě vcházel do&nbsp;slunce a&nbsp;stínu lip. Když kráčel podle starého hřbitova, zastavil se. Jak viděl, i&nbsp;na ten starý hřbitov vyrukovali lidé s&nbsp;krompáči a&nbsp;kladkami a&nbsp;hevery a&nbsp;pajsry, i&nbsp;tady bylo lidem málo, že&nbsp;se&nbsp;zastavil čas. Skoro všechny pomníky byly ze&nbsp;země vytrhány, skoro všechny hroby a&nbsp;hrobky otevřeny, na&nbsp;otevřené valníky jako těžké sudy piva po&nbsp;líhách a&nbsp;fošnách na&nbsp;řetězech vytahovaly se&nbsp;pomníky s&nbsp;nápisy, pomníky, které více než po&nbsp;dvě stě let udávaly adresu a&nbsp;stav a&nbsp;věk a&nbsp;zamilované verše, všechno vytesané do&nbsp;kamene bylo teď odváženo do&nbsp;jiného městečka, kde šmirglovkami a&nbsp;majzlíky byla vymazávána jména lidí starého času. A&nbsp;s&nbsp;pomníky byly vyrvány i&nbsp;staré cypřiše a&nbsp;túje neboli zeravy a&nbsp;keře černého bezu a&nbsp;s&nbsp;kořeny vyrvány ze&nbsp;země i&nbsp;zbytky rakví a&nbsp;kostí. A&nbsp;tatínek se&nbsp;jen díval, že&nbsp;tyhle práce s&nbsp;likvidací hřbitova nedělají lidé nového času, ti&nbsp;to&nbsp;možná jen nařídili, ale práci dělali lidé, které znal už&nbsp;od&nbsp;té&nbsp;doby, kdy se&nbsp;přestěhoval do&nbsp;městečka, kde se&nbsp;zastavil čas. A&nbsp;ještě chvíli se&nbsp;tatínek skoro kochal, jak hrobky vzdorovaly, jak museli zapřáhnout pásáky, jak praskaly řetězy, ale nakonec přece jen se&nbsp;podařilo, muselo podařit vyrvat ze&nbsp;země ty&nbsp;staré časy, a&nbsp;tak tatínek kráčel a&nbsp;díval se&nbsp;na&nbsp;pomníky a&nbsp;viděl nápisy a&nbsp;četl si&nbsp;je&nbsp;a&nbsp;poznal, že&nbsp;opravdu i&nbsp;jeho čas zemřel, ne&nbsp;se&nbsp;strýcem Pepinem, ale s&nbsp;tímhle hřbitovem, a&nbsp;pocítil uspokojení nad tím, co&nbsp;viděl. A&nbsp;tak ze&nbsp;země byly vyrvány hroby a&nbsp;hrobky Františka Hulíka, rybáře řečeného Pajda, Červinky řečeného Paraplíčko, Červinky Vokouna, Červinky Paťatého, Červinky Drampy, kudrnatého Červinky Vlny, Červinky Frády, Červinky Chrta, parádního Červinky Pangrota, Červinky Cigára, Červinky Rozsekám, Červinky Potiti ráčil, viděl, že&nbsp;na&nbsp;valníku už&nbsp;je&nbsp;pomník Dlabače Dukátového, Dlabače Vepřáka, Dlabače Všivky, Dlabače Grófka, Dlabače Prdelatýho a&nbsp;na dalším voze je&nbsp;Votava Paňáca, Votava muzikant, Votava Marnosta a&nbsp;vedle něj Vohánka Lederer a&nbsp;Vohánka Laudon. A&nbsp;na nákladním autě, které se&nbsp;zastavilo ve&nbsp;vratech hřbitova a&nbsp;nemohlo blátem projet, ležel pomník Zedricha Rohového a&nbsp;Zedricha Bubiho, Procházky Robinsona a&nbsp;vedle něj pomník slečny Tubicové řečené Držmicop a&nbsp;další pomníky těch, kteří v&nbsp;městečku, ve&nbsp;kterém se&nbsp;zastavil čas, měli ještě jedno jméno, pře­zdisko. A&nbsp;dobře tak, řekl si&nbsp;tatínek, všechno se&nbsp;vrací ke&nbsp;svému začátku, teď vidím, že&nbsp;se&nbsp;čas opravdu zastavil a&nbsp;nový čas opravdu začal, ale já&nbsp;mám klíč jen ke&nbsp;starým časům a&nbsp;k&nbsp;novým je&nbsp;mi&nbsp;odepřen, a&nbsp;nový čas už&nbsp;žít nelze, protože patřím do&nbsp;starého času, který je&nbsp;mrtev. Tak v&nbsp;úvahách tatínek vešel na&nbsp;most, a&nbsp;když viděl béžový pivovar tam na&nbsp;konci předměstí, naklonil se&nbsp;nad řeku a&nbsp;díval se, jak voda plyne. A&nbsp;sundal čepici námořnickou, slavnou čepici strýce Pepina, a&nbsp;jako by&nbsp;ta&nbsp;námořnická čepice symbolizovala staré zlaté časy, a&nbsp;nejen strýce Pepina, ale i&nbsp;tatínka. Tatínek čepici nastavil větru a&nbsp;pak ji&nbsp;hodil do&nbsp;vzduchu do&nbsp;slunce a&nbsp;čepice plachtila a&nbsp;padla na&nbsp;vodu a&nbsp;proud ji&nbsp;unášel, až&nbsp;do&nbsp;poslední chvíle se&nbsp;tatínek díval za&nbsp;čepicí, kterou nesl labský proud, a&nbsp;námořnická čepice se&nbsp;nepotápěla a&nbsp;tatínek měl dojem, že&nbsp;se&nbsp;nikdy ne&nbsp;nepotopí, ale potopit nemůže, a&nbsp;i kdyby, tak ta&nbsp;čepice bude v&nbsp;jeho mysli zářit jako světlá vzpomínka. A&nbsp;když tatínek přišel domů, řekla maminka: „Právě přišla zpráva, že&nbsp;strýc Pepin umřel.“ A&nbsp;tatínek se&nbsp;radostně zasmál a&nbsp;přitakal: „Ano,“ řekl, „vím to.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mestecko_kde_se_zastavil_cas_016.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>
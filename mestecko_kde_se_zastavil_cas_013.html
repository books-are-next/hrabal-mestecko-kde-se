<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="9">
    <meta name="apple-mobile-web-app-capable" content="yes">
    <title>9</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Městečko, kde se zastavil čas">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Městečko, kde se zastavil čas">
    <meta property="og:title" content="Městečko, kde se zastavil čas">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Městečko, kde se zastavil čas">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./mestecko_kde_se_zastavil_cas_012.html">
    <link rel="next" href="./mestecko_kde_se_zastavil_cas_014.html">
    <meta name="nb-order" content="9">
    <link rel="self" href="mestecko_kde_se_zastavil_cas_013.html">
    <meta name="nb-identifier" content="hrabal-mestecko-kde-se-zastavil-cas-504b473">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3347" data-nb-chars="19596">
    <nav role="doc-toc">
      <ul class="plain section">
        <li><a href="mestecko_kde_se_zastavil_cas_005.html">1</a></li>
        <li><a href="mestecko_kde_se_zastavil_cas_006.html">2</a></li>
        <li><a href="mestecko_kde_se_zastavil_cas_007.html">3</a></li>
        <li><a href="mestecko_kde_se_zastavil_cas_008.html">4</a></li>
        <li><a href="mestecko_kde_se_zastavil_cas_009.html">5</a></li>
        <li><a href="mestecko_kde_se_zastavil_cas_010.html">6</a></li>
        <li><a href="mestecko_kde_se_zastavil_cas_011.html">7</a></li>
        <li><a href="mestecko_kde_se_zastavil_cas_012.html">8</a></li>
        <li><a href="mestecko_kde_se_zastavil_cas_013.html">9</a></li>
        <li><a href="mestecko_kde_se_zastavil_cas_014.html">10</a></li>
        <li><a href="mestecko_kde_se_zastavil_cas_015.html">11</a></li>
        <li><a href="mestecko_kde_se_zastavil_cas_016.html">\* \* \*</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mestecko_kde_se_zastavil_cas_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">9</span></h1>
        <section>
          <p class="chunk" data-nb-ref-number="2" data-nb-words="1516" data-nb-chars="8983"><span class="idea" data-nb-ref-number="2" id="idea2" data-nb-words="1516" data-nb-chars="8983">Pan podstarší tak jako vždycky stál za&nbsp;bránou s&nbsp;notýskem v&nbsp;prstech, dělníci chodili do&nbsp;práce tak jako dřív, ale to&nbsp;bylo jen zdánlivé zdání. Nezdravili pana podstaršího, schválně přišli všichni o&nbsp;čtvrt hodiny později a&nbsp;pan podstarší byl průhledný, neexistující, nejsoucí. Zapisoval, jizlivými poznámkami znamenal do&nbsp;notýsku pozdní příchod, když pak rozděloval práci, řekl bednářský pomocník: „My už&nbsp;nepotřebujeme nad sebou drába, už&nbsp;nepotřebujeme nad sebou pana France ze&nbsp;zámku, my&nbsp;si&nbsp;ode dneška už&nbsp;práci budeme rozdělovat sami.“ A&nbsp;pan podstarší řekl: „Dokud jsem jmenován vaším představeným a&nbsp;dokud je&nbsp;správní rada pivovaru, která mne jmenovala, tak do&nbsp;té&nbsp;doby budete poslouchat mne.“ Bednářský pomocník ale pravil: „Jenomže ode dneška je&nbsp;pivovar národní podnik, a&nbsp;už nejsou páni, páni jsme teďka my, a&nbsp;ode dneška je&nbsp;jmenovaná závodní rada a&nbsp;já jsem její předseda…“ A&nbsp;odešel a&nbsp;pan podstarší stál zasažen, a&nbsp;když se&nbsp;vrátil z&nbsp;kanceláře, tak byl malinký. Vyhledal bednářského pomocníka a&nbsp;plačtivě pravil: „Ale já&nbsp;jsem přece z&nbsp;vás, já&nbsp;jsem byl tolik let tady na&nbsp;spilce jako dělník.“ Bednářský pomocník ale řekl: „Byl jste ale proti nám, vždycky jste chtěl, co&nbsp;chtěli páni, a&nbsp;panská láska po&nbsp;zádech chodí, a&nbsp;nejen to, ještě jste se&nbsp;na&nbsp;nás vytahoval a&nbsp;to vám odpustit nesmíme, to&nbsp;odpustit nejde…“ Pan podstarší ještě se&nbsp;vzepřel: „Ale vy&nbsp;jste mě&nbsp;nepřijímali…“ Ale bednářský mistr řekl: „Nepřijímali, ale my&nbsp;vás propouštíme, rozhodli jsme se, že&nbsp;budeme dělat bez vás… ostatně výpověď máte už&nbsp;na&nbsp;poště, a&nbsp;nejlepší bude, když půjdete domů…“ A&nbsp;pan podstarší odcházel, ještě se&nbsp;vrátil, tak jako vždycky měl pouze jakoby sen, že&nbsp;to&nbsp;dotáhl až&nbsp;na&nbsp;podstaršího, nevěřil tomu před tolika lety, tak zase se&nbsp;nyní vrátil do&nbsp;pivovarského dvora, protože nevěřil, že&nbsp;se&nbsp;mu&nbsp;to&nbsp;jen zdá, že&nbsp;to&nbsp;není možné, aby byl propuštěn, ale nikdo si&nbsp;jej už&nbsp;nevšímal, nikdo jej nebral na&nbsp;vědomí, byl průzračný, protože ztratil moc, už&nbsp;nemohl propustit dělníka a&nbsp;přijmout místo něj jiného, už&nbsp;dělníci nežmoulali čepice, už&nbsp;o&nbsp;práci poníženě neprosili, ale teď byli pány A&nbsp;tak se&nbsp;stalo, když na&nbsp;podzim začala maminka česat jablka, když i&nbsp;pan podstarší přijel, aby si&nbsp;otrhal svoje deputátní stromy, přinesl si&nbsp;svoje košíky, svoje žebříky, a&nbsp;tak když stál na&nbsp;žebříku a&nbsp;podával košíčky jablek, které jeho plačící manželka vysypávala do&nbsp;velkých prádelních košů, maminka se&nbsp;dvěma ženskými česala jablka do&nbsp;svých košíků, tu&nbsp;paní podstarší se&nbsp;rozplakala, že&nbsp;maminka trhá z&nbsp;jejího stromu ty&nbsp;soudkové řehtáče, které patřily vždycky jí… ale maminka řekla, že&nbsp;pan podstarší už&nbsp;tady nemá co&nbsp;hovořit, že&nbsp;teď jsou tyhle stromy její, že&nbsp;tatínek zůstal pořád ve&nbsp;službě a&nbsp;že podle starých smluv má&nbsp;jako správce pivovaru právo na&nbsp;polovičku, a&nbsp;ta polovička sadu prochází tak, že&nbsp;do&nbsp;ní&nbsp;patří i&nbsp;řada, kterou si&nbsp;neprávem vzal pan podstarší, a&nbsp;tak paní podstarší vylezla za&nbsp;maminkou na&nbsp;žebřík a&nbsp;trhala ty&nbsp;soudkové řehtáče, a&nbsp;maminka schválně oškrabávala botky plné bláta a&nbsp;zaschlé bláto padalo do&nbsp;obličeje a&nbsp;do vlasů paní podstarší, ale ona trhala dál, a&nbsp;tak maminka sestoupila ze&nbsp;žebříku, šlápla paní podstarší na&nbsp;klouby svírající šprycle žebře, ta&nbsp;musela taky s&nbsp;maminkou dolů, a&nbsp;tak paní podstarší vzala maminčin koš s&nbsp;jablky a&nbsp;vysypala ho&nbsp;do&nbsp;svého koše, a&nbsp;pak stály ženy proti sobě, už&nbsp;se&nbsp;zdálo, že&nbsp;se&nbsp;do&nbsp;sebe dají, už&nbsp;se&nbsp;rozeběhly, aby si&nbsp;vjely do&nbsp;vlasů a&nbsp;strhly si&nbsp;blůzičky a&nbsp;daly průchod staré nenávisti, která okřála trháním podzimních jablek, když od&nbsp;sladovny přicházeli tři dělníci, vedeni bednářským pomocníkem, a&nbsp;když došli, řekl bednářský: „Deputát taky skončil, zahrada a&nbsp;ovoce je&nbsp;naše. Celá zahrada, odneste si&nbsp;žebříky, ode dneška budeme si&nbsp;česat ovoce my, máme děti, vnoučata, a&nbsp;kdybychom je&nbsp;neměli, zahrada patří teď nám všem, už&nbsp;nepatří pánům…“ A&nbsp;tatínek přicházel zahradou, vyhýbal se&nbsp;větvím, a&nbsp;když zaslechl konec řeči, pravil tichým hlasem: „Ale já&nbsp;jsem nikdy nedělal pána.“ Bednářský pomocník pravil mírně: „Pane správce, nedělal, vy&nbsp;jste byl na&nbsp;nás laskavý a&nbsp;hodný, ale to, že&nbsp;jste byl na&nbsp;nás hodný, vám dneska spíš přitěžuje, protože jste sloužil pánům, ale dneska jsme tady pány my, a&nbsp;když jste tady, tak i&nbsp;vy nebudete už&nbsp;náš správce, my&nbsp;si&nbsp;správce zvolíme z&nbsp;řad dělníků, odbory nám sem dosadějí dělnického správce, protože od&nbsp;zítřka se&nbsp;znárodněné akcie prodávají jen dělníkům, a&nbsp;akcionáři pivovaru jsme my, máme tedy právo si&nbsp;jmenovat svoje předáky, tak jako buržoazní společenstvo s&nbsp;ručením omezeným mělo právo si&nbsp;jmenovat do&nbsp;vedení podniku svoje lidi… Paní podstarší, vezměte si&nbsp;jablka, která jste si&nbsp;natrhala, paní správcová, vy&nbsp;si&nbsp;vezměte jablka, která jste si&nbsp;natrhala, a&nbsp;vy, pane správce, jděte domů, máte čtvrtroční výpověď, do&nbsp;kanceláře už&nbsp;v&nbsp;pondělí nemusíte chodit, protože svoje ředitele už&nbsp;máme. Byl jste na&nbsp;nás hodný a&nbsp;to vám máme za&nbsp;zlé, protože tím jste lámal ostří třídního boje, rozumíte?“ Tatínek zavrtěl hlavou a&nbsp;řekl: „Nerozumím, ale chápu to&nbsp;a&nbsp;zařídím se…“ A&nbsp;bednářský mistr, odcházeje se&nbsp;třemi členy závodní rady, obrátil se&nbsp;a&nbsp;s&nbsp;námahou, ale přeci jen řekl: „Taky hned dnes vám začneme vyklizovat garáž, auto si&nbsp;odtáhněte a&nbsp;všechny kanystry a&nbsp;náhradní součástky taky, dáme vám ty&nbsp;krámy ke&nbsp;zdi…“ A&nbsp;maminka zrudla až&nbsp;do&nbsp;kořínků vlasů, vzala koše plné jablek a&nbsp;vysypala je&nbsp;na&nbsp;ušlapanou trávu, menší koše naskládala do&nbsp;větších, zasmála se&nbsp;a&nbsp;řekla tatínkovi: „Začneme teď nový život,“ a&nbsp;pohladila tatínka a&nbsp;zasmála se&nbsp;na&nbsp;něj a&nbsp;on se&nbsp;jí&nbsp;podíval do&nbsp;očí, tohle od&nbsp;maminky nečekal, vzal ucha košů a&nbsp;odcházeli, rozhlíželi se&nbsp;jakoby naposledy anebo poprvně na&nbsp;krásnou štěpnici pivovaru, kde spolu žili čtvrt století, a&nbsp;uviděli zahradu tak krásnou jako nikdy, jablka na&nbsp;větvích vydávala barvy a&nbsp;vůně jak na&nbsp;poslední cestu touto zahradou, ve&nbsp;které sušívali na&nbsp;šňůrách prádlo, ve&nbsp;které maminka trhávala kopretiny a&nbsp;jiné luční kvítí, avšak stačilo zavřít oči a&nbsp;v&nbsp;představách byla tato zahrada ještě jednou, maminka, když zavřela oči, mohla spočítat nejen pod zavřenými víčky všechny stromy, ale každý strom poznat tak jako vzpomínky na&nbsp;lidi, na&nbsp;jejich tváře, pohyby, na&nbsp;jejich drobné vady… A&nbsp;když tatínek do&nbsp;svého domku, který koupili před lety, odvezl automobilové součástky do&nbsp;nové kůlny, když odtáhl škodovku, vrátil se&nbsp;do&nbsp;kanceláře, naposledy tam byl, vybral si&nbsp;svoje zásuvky, svoje pera, nový ředitel otevíral poštu a&nbsp;pil pivo hned po&nbsp;ránu, jak byl zvyklý, otevíral poštu a&nbsp;rozdal ji&nbsp;a&nbsp;čekal, až&nbsp;tatínek půjde, a&nbsp;tatínek čekal, otálel, ještě si&nbsp;vyšel do&nbsp;pivovaru, schválně si&nbsp;zapomněl prázdné kanystry u&nbsp;zdi, i&nbsp;tam otálel, ale žádný z&nbsp;dělníků k&nbsp;němu nepřišel, nikdo se&nbsp;s&nbsp;ním nerozloučil, nikdo jej nepolitoval, ani jediné slovíčko, chodili, jako by&nbsp;tatínek nebyl, jako by&nbsp;škodovkou a&nbsp;na motocyklu nevozil jejich manželky k&nbsp;porodu, jejich děti na&nbsp;prázdniny, jako by&nbsp;jim nedávno nepůjčoval nákladní vozy a&nbsp;auta k&nbsp;přepravě nového nábytku anebo materiálu na&nbsp;stavení a&nbsp;domky, které si&nbsp;stavěli, a&nbsp;tak tatínek odešel, jako by&nbsp;byl vinný, tak jako pan podstarší. Když si&nbsp;tatínek odvezl poslední krabici s&nbsp;pery a&nbsp;kalendáříčky a&nbsp;notýsky, otevřel skříňku a&nbsp;vzal dvě bachraté lampy, ty&nbsp;lampy, v&nbsp;jejichž svitu psával před léty a&nbsp;které byly připraveny, kdyby elektrika vypnula, bachraté lampy se&nbsp;zelenými stínítky, a&nbsp;když si&nbsp;je&nbsp;odnášel, pravil dělnický ředitel: „Ty lampy jsou ale v&nbsp;inventáři pivovaru…“ a&nbsp;vzal je&nbsp;tatínkovi z&nbsp;rukou. „Já si&nbsp;je&nbsp;koupím,“ pravil tiše tatínek. Ale dělnický ředitel vrtěl hlavou a&nbsp;řekl cize: „Nahrabal jste si&nbsp;dost, postavil jste si&nbsp;vilu…“ A&nbsp;když tatínek vyšel z&nbsp;kanceláře, dělnický ředitel na&nbsp;to&nbsp;čekal a&nbsp;obě lampy i&nbsp;se zelenými stínítky vyhodil oknem na&nbsp;hromadu harampádí a&nbsp;šrotu a&nbsp;zelená stínítka a&nbsp;cylindry se&nbsp;roztříštily a&nbsp;tatínek se&nbsp;chytil za&nbsp;hlavu a&nbsp;křuplo mu&nbsp;v&nbsp;ní, jako by&nbsp;mu&nbsp;roztříštili mozek. „Začíná nová epocha i&nbsp;tady,“ řekl dělnický ředitel a&nbsp;vešel do&nbsp;kanceláře. A&nbsp;tak ten den, když tatínek s&nbsp;maminkou se&nbsp;přestěhovali, když pověsili poslední záclony, kdy tatínek na&nbsp;zídku šroubovákem připevnil svoje jméno, když pečlivě do&nbsp;čtyř špalíčků zašrouboval zelenou skříňku na&nbsp;dopisy, tak od&nbsp;pivovaru kráčel strýc Pepin se&nbsp;dvěma kufry, kolem hlavy mu&nbsp;poletoval veliký otakárek fenyklový, a&nbsp;kam strýc kráčel, tam za&nbsp;ním houpavým letem se&nbsp;vznášel ten hnědý motýl s&nbsp;pavími oky na&nbsp;křídlech. Když strýc Pepin postavil kufry a&nbsp;oddychl si, otakárek se&nbsp;nad ním vznášel jako holubice zvěstující neposkvrněné početí, tatínek se&nbsp;na&nbsp;strýce podíval a&nbsp;vyšla i&nbsp;maminka, a&nbsp;když uviděla toho motýla, řekla: „Strýcu Jožine, kampak jdete, a&nbsp;co ten motýl nad vámi?“ A&nbsp;strýc Pepin mávl rukou a&nbsp;pravil: „Potvora, letí se&nbsp;mnó až&nbsp;z&nbsp;pivováru, jen jsem vyšel ze&nbsp;šalandy, tak za&nbsp;mnó… Odháňám jej, ale ono se&nbsp;mu&nbsp;nesce.“ A&nbsp;maminka se&nbsp;zeptala: „A&nbsp;kam, strýcu, jedete? Na&nbsp;rekreaci? Na&nbsp;výlet za&nbsp;krásnými slečnami? Která vás pozvala?“ A&nbsp;strýc Pepin řekl: „Ale kdepak, já&nbsp;už&nbsp;su&nbsp;v&nbsp;penzi, tak k&nbsp;vám jdu chvilku na&nbsp;návštěvu. Všecko, co&nbsp;mám, tam si&nbsp;nesu sebó.“ A&nbsp;maminka se&nbsp;polekala, oběma rukama jako proti mračnu se&nbsp;bránila, oběma dlaněmi, a&nbsp;vlasy se&nbsp;jí&nbsp;zježily hrůzou. Ale tatínek se&nbsp;usmál a&nbsp;řekl: „Tak pojď, bratře, dál.“ A&nbsp;maminka šeptala tatínkovi: „Uvidíš, že&nbsp;u&nbsp;nás zůstane nadosmrti…“ Ale tatínek se&nbsp;zase usmál a&nbsp;řekl: „No a…?“</span></p>
          <p class="chunk" data-nb-ref-number="3" data-nb-words="1035" data-nb-chars="5900"><span class="idea" data-nb-ref-number="3" id="idea3" data-nb-words="1035" data-nb-chars="5900">A&nbsp;tak se&nbsp;strýc Pepin nastěhoval do&nbsp;sklepního bytu, a&nbsp;nějaký jiný čas začal, tatínek založil zahradu, a&nbsp;tak jak pracoval, tak se&nbsp;začal měnit on, on, který jen píval kávu a&nbsp;kus suchého chleba k&nbsp;tomu, tak začal jíst maso, rád se&nbsp;napil piva, on, který nesnesl cibulku, tak v&nbsp;ní měl zálibu. A&nbsp;tak jak jedl, tak i&nbsp;jemu zesílil hlas, rád se&nbsp;zlobil a&nbsp;křičel, a&nbsp;čím víc křičel, tak mu&nbsp;sílil hlas a&nbsp;tím křičením začal mít chuť k&nbsp;jídlu, a&nbsp;když dostal zabíjačku, tatínek nejenže snědl sám zabíjačkovou polívku, ale snědl i&nbsp;studený ovar a&nbsp;jitrnice jedl bez chleba a&nbsp;připíjel k&nbsp;nim pivo. Ale strýc Pepin, který tak rád jedl, a&nbsp;kdekoliv byl pozván, tak snědl šest obědů a&nbsp;vypil všechno, co&nbsp;mu&nbsp;kdo nabídnul, tak strýc Pepin se&nbsp;začal vracet k&nbsp;začátku, stával se&nbsp;tím, kým na&nbsp;jídlo býval Francin, a&nbsp;jídlo z&nbsp;masa nechával a&nbsp;prosil, aby dostal jen hrnek mlíka nebo kávy a&nbsp;kus chleba. „Co máte, švagrová, z&nbsp;teho,“ říkal, „když se&nbsp;nedělá, tak se&nbsp;nesce jest.“ Ale tím, že&nbsp;přestával jíst a&nbsp;jedl jen základní pokrmy, brambory a&nbsp;polívku, tak přestával křičet, přestával se&nbsp;zlobit, už&nbsp;neměl důvod vyřvávat na&nbsp;celé městečko ty&nbsp;svoje tirády, jen mávnul rukou, a&nbsp;když Francin se&nbsp;zlobil a&nbsp;křičíval, tak strýc Pepin jej mírnil, spínal ruce, zacpával si&nbsp;uši a&nbsp;prosil Francina, aby se&nbsp;mírnil. A&nbsp;tak pracovali oba bratři přes den v&nbsp;zahradě, strýc tvrdíval, že&nbsp;začíná špatně vidět, tak Francin mu&nbsp;dal motyčku, natáhl provazy a&nbsp;Pepin okopával zeleninu, ale když vykopal zelí i&nbsp;s&nbsp;plevelem, tak Francin křičel, Pepin musel jen kopat cestičky. Hloubil zase ty&nbsp;cestičky tak, že&nbsp;z&nbsp;nich dělal zákopy, avšak Francin byl rád, že&nbsp;strýc má&nbsp;trochu pohybu, tak strýc kopal, ale čím dál míň, posedával a&nbsp;naučil se&nbsp;chodit takovým opatrným pohybem slepců nebo špatně vidících, s&nbsp;napřaženýma rukama hmatal před sebe, jako by&nbsp;mu&nbsp;pořád hrozila nějaká překážka. „Jako když jdu ve&nbsp;vodě,“ říkal, a&nbsp;pak už&nbsp;nenašel ani cestičku, a&nbsp;když ho&nbsp;do&nbsp;ní&nbsp;tatínek zavedl, tak zase nenahmatal motyčku, a&nbsp;když mu&nbsp;ji&nbsp;tatínek dal do&nbsp;ruky, tak bezradně kopal a&nbsp;neudržel směr a&nbsp;kopal cestičku do&nbsp;záhonků a&nbsp;Francin hulákal a&nbsp;řval. A&nbsp;tak sousedé, kteří byli zvyklí na&nbsp;strýce Pepina, tak začali u&nbsp;plotu radit: „Pane Jozef, co&nbsp;kdybyste si&nbsp;sem dal dvě lokomotivy a&nbsp;tak zahradu zvorali?“ Ale strýc Pepin nahmatal okraj cestičky, posadil se&nbsp;a&nbsp;Francin křičel: „Copak, vy&nbsp;vole, mezi těmahle stromečkama můžeme tahat mlátičku? Copak taková lokomotiva je&nbsp;nějaká hračka? Takový hovado, jak bysme to&nbsp;zatáhli sem? Dyk bysme porazili plot! Kdo vám to&nbsp;poradil?“ A&nbsp;soused se&nbsp;držel prstama drátěného plotu a&nbsp;tvrdil: „Pane Jozef, radil to&nbsp;hejtman Meldík, ten, kterej je&nbsp;teďka předseda zahrádkářů.“ A&nbsp;strýc Pepin se&nbsp;díval do&nbsp;dálky, někam docela jinam, a&nbsp;Francin křičel: „Ale copak takovej Meldík může bejt předseda zahrádkářů? A&nbsp;on žádnej hejtman na&nbsp;vojně nebyl.“ A&nbsp;soused trval: „Ale, pane správce, byl, před chvílí říkal: ‚Já ty&nbsp;dva kloučky z&nbsp;vilky, já&nbsp;je&nbsp;naučím zahradničit. Pipánka…“ A&nbsp;tatínek křičel: „Ale copak ten vůl může někoho učit zahradničit? A&nbsp;Pipánka, co&nbsp;si&nbsp;to&nbsp;dovoluje? Co&nbsp;má&nbsp;von v&nbsp;makovici, tak my&nbsp;s&nbsp;bráchou máme v&nbsp;prdeli!“ jadrně volal tatínek. A&nbsp;soused pravil: „Říkal Meldík, že&nbsp;by&nbsp;vás naučil pěstovat jetelíček a&nbsp;že byste mohli mít kozy, ale že&nbsp;byste museli zrejt zahradu hluboko předradličkou…“ „Ale copak kozy pěstovat, to&nbsp;není jen tak,“ křičel tatínek a&nbsp;třímal motyčku, „koza je&nbsp;kurva zmlsaná, mamince sežrala z&nbsp;portmonky tři zlatky, a&nbsp;jednou jsme dali chladnout kbelík s&nbsp;vepřovým sádlem a&nbsp;koza nám to&nbsp;vypila, dejte pokoj s&nbsp;kozama, vy&nbsp;vole!“ A&nbsp;maminka otevřela okno a&nbsp;řekla: „Udělali bysme vedle garáže chlívek pro kozy a&nbsp;byl by&nbsp;užitek.“ A&nbsp;tatínek odkašlal a&nbsp;křičel na&nbsp;maminku: „Volové jste všichni, na&nbsp;kozách se&nbsp;vždycky prodělá!“ Ale maminka trvala: „Kdepak, takový dvě mírný kozy bych chtěla, taková koza vás ráno probudí a&nbsp;hezky byste chodili s&nbsp;kozama na&nbsp;pastvu, na&nbsp;zdravej vzduch…“ Ale Francin křičel, že&nbsp;na&nbsp;zdravej vzduch chodit nechce, křičel na&nbsp;bratra, který se&nbsp;ale už&nbsp;nebránil, už&nbsp;byl někde jinde, už&nbsp;mu&nbsp;nepřišlo, aby křičel, všechno, co&nbsp;slyšel, jej nepobuřovalo, nedávalo mu&nbsp;důvod k&nbsp;zlobení, jen seděl na&nbsp;okraji cestičky, seděl na&nbsp;prkýnku a&nbsp;vnímal jen sluneční světlo, jako v&nbsp;lázni seděl a&nbsp;ke štěstí už&nbsp;nepotřeboval víc než to, co&nbsp;bylo kolem něj, to&nbsp;teplé ticho. „Já už&nbsp;nevidím,“ říkal Pepin a&nbsp;Francin se&nbsp;rozkřičel: „Cože nevidíš? Ty&nbsp;nechceš vidět, to&nbsp;je&nbsp;to!“ A&nbsp;strýc Pepin řekl tiše: „Já bych ty&nbsp;kozy nenahmatal v&nbsp;chlívku.“ A&nbsp;maminka řekla z&nbsp;okna: „Tak já&nbsp;bych vás vedla jedině na&nbsp;pastvu, uvázala bych vám, strýcu Jožine, ty&nbsp;kozy na&nbsp;pastvě za&nbsp;ruku,“ radovala se&nbsp;maminka, že&nbsp;strýc se&nbsp;dal vlákat do&nbsp;hry, avšak strýc Pepin se&nbsp;zadíval okem do&nbsp;okna, tam, kde se&nbsp;třpytily světlé záclony, mávl rukou a&nbsp;řekl: „Co máte z&nbsp;teho…“ „Ale bylo by&nbsp;mlíčko a&nbsp;kozí mlíčko jde na&nbsp;krev!“ řekl soused s&nbsp;nadějí v&nbsp;hlase, ale místo strýce Pepina, který se&nbsp;pohybem ruky odmlčel definitivně, Francin křičel: „A&nbsp;co to&nbsp;povídáte? Můj bratr Pepin, kterej dostával od&nbsp;poručíků koňak a&nbsp;šampaňský a&nbsp;se slečnami se&nbsp;bavil a&nbsp;vedl společenskou konverzaci, že&nbsp;ho&nbsp;přivezli policajti jak linoleum, teďka by&nbsp;měl pít kozí mlíčko?“ Soused roztáhl obě dlaně ve&nbsp;vějíř a&nbsp;řekl: „Ale mistr, kterej tak rád zpíval a&nbsp;tancoval, tak takovým kozám kdyby zpíval, tak by&nbsp;měly hodně mlíčka, Mičurin píše, že&nbsp;když se&nbsp;zpívá a&nbsp;hraje hudba kravám, tak víc nadojejí…“ Ale místo Pepina zlobil se&nbsp;tatínek: „Co to&nbsp;povídáte? Mičurin učí, že&nbsp;lze pěstovat jablka na&nbsp;vrbách, štěpovat to, ale co&nbsp;takovej může vědět o&nbsp;pěstování koz? Co&nbsp;si&nbsp;to&nbsp;dovolujete?“ křičel tatínek, vzal motyčku, zaujal bojovou pozici a&nbsp;zvolal: „Pepine, pojď, dáme mu&nbsp;ajnfacher štos, rovnou do&nbsp;nosu, jako rakouský vojáci, pojď, bim ho!“ A&nbsp;tatínek dělal výpad rovnou štýlem, násadou motyčky skrz drátěný plot, a&nbsp;dodal radostně: „A&nbsp;rakouskej voják bude zase vítěz…“ a&nbsp;díval se&nbsp;na&nbsp;svého bratra, ale strýc Pepin byl tichý, díval se&nbsp;jinam, jen mávnul dlaní, jako by&nbsp;to, co&nbsp;bylo řečeno, nestálo už&nbsp;ani za&nbsp;jediný výkřik, za&nbsp;jediný pohyb, že&nbsp;všechno je&nbsp;marnost nad marnost.</span></p>
          <p class="chunk" data-nb-ref-number="4" data-nb-words="795" data-nb-chars="4712"><span class="idea" data-nb-ref-number="4" id="idea4" data-nb-words="795" data-nb-chars="4712">Ale přeci jen ještě jednou se&nbsp;dal strýc strhnout Francinem, dali se&nbsp;do&nbsp;hledání hub, hříbků. A&nbsp;zase musel Francin použít lsti, než vyjeli poprvně do&nbsp;dymokurských lesů, tak Francin si&nbsp;koupil napřed tři hříbky, a&nbsp;když ráno ujížděli vlakem, viděli, jak s&nbsp;nimi jede dalších sto houbařů, když dojeli do&nbsp;Rožďalovic, tak se&nbsp;všichni vyhrnuli, celé stádo houbařů rozzlobených jeden na&nbsp;druhého, a&nbsp;les se&nbsp;ozýval křikem a&nbsp;voláním a&nbsp;svoláváním. A&nbsp;Francin uměl od&nbsp;sebe zapudit houbaře, kteří jim křižovali cestu, nechal přejít houbaře a&nbsp;hned na&nbsp;kraji lesa vyndal koupený hříbek a&nbsp;zvedl jej za&nbsp;spěchajícím houbařem a&nbsp;řekl: „To vy&nbsp;necháváte houby za&nbsp;sebou?“ A&nbsp;zvedl ten koupený hříbek a&nbsp;houbař stál zasažený bleskem a&nbsp;tatínek čistil hříbečka a&nbsp;dal ho&nbsp;strýci do&nbsp;košíčku a&nbsp;strýc jej nahmatal a&nbsp;voněl k&nbsp;němu a&nbsp;byl blažený, a&nbsp;tak tatínek ty&nbsp;tři koupené hříbky takhle uplatnil, aby odstranil od&nbsp;sebe houbaře, vždycky za&nbsp;houbařem zvedl druhý a&nbsp;pak třetí hříbek, a&nbsp;takový houbař, za&nbsp;kterým tatínek našel hříbka, už&nbsp;byl závistí tak zbědovaný, že&nbsp;začal špatně hledat. A&nbsp;tak bratři chodili lesem, přes příkopy strýce Francin převedl, a&nbsp;pak seděli, strýc bral hříbky, voněl k&nbsp;nim a&nbsp;tatínek křičel nadšením. Pak ale začalo jezdit z&nbsp;nádraží městečka, kde se&nbsp;zastavil čas, tolik houbařů, že&nbsp;tatínek řekl, že&nbsp;pojedou raději na&nbsp;hříbky odpoledne, ale to&nbsp;samé si&nbsp;řekli asi i&nbsp;ostatní houbaři, a&nbsp;tak na&nbsp;nádraží se&nbsp;odpoledne setkali zase všichni, pak že&nbsp;pojedou autobusem, ale zase u&nbsp;autobusu se&nbsp;shromáždili všichni ti&nbsp;houbaři, co&nbsp;jezdili vlakem, bylo jich tolik, že&nbsp;museli vypravit ještě jeden autobus, a&nbsp;tak tatínek řekl, že&nbsp;nejlepší bude, když se&nbsp;pojede autem, ale ráno za&nbsp;úsvitu z&nbsp;městečka, kde se&nbsp;zastavil čas, vyjela celá kolona aut a&nbsp;motocyklů a&nbsp;bicyklistů a&nbsp;všichni zase jediným směrem, takže zase byli v&nbsp;lese všichni a&nbsp;jeden druhého měli na&nbsp;dosah ruky i&nbsp;očí. A&nbsp;tatínek se&nbsp;rozhodl a&nbsp;začali sbírat podle profesora Smotlachy i&nbsp;houby nejedlé i&nbsp;houby podezřelé. Tatínek bral s&nbsp;sebou kastrolek a&nbsp;kousek másla a&nbsp;se strýcem Pepinem začali pěstovat experimentální mykologii. A&nbsp;měli houby vždycky skoro od&nbsp;pozdního jara do&nbsp;pozdního podzimku. Začali sbírat muchomůrku šedou a&nbsp;trsy třepenitky svazčité, rozdělali ohýnek, zpěnili cibulku na&nbsp;másle, přidali pestřec a&nbsp;muchomůrku tygrovanou. Tatínek nejdříve podal houbovou smaženici strýci Pepinovi a&nbsp;počkal půlhodinky a&nbsp;ptal se&nbsp;strýce: „Jožko, nezdá se&nbsp;ti, že&nbsp;slyšíš zvonění?“ A&nbsp;když strýc neslyšel zvonění anebo slyšel, ale bylo to&nbsp;pouze klinkání zvonku z&nbsp;kostela nebo cinkání zvonku od&nbsp;bicyklu, tatínek pojedl také tu&nbsp;smaženici a&nbsp;shledal ji&nbsp;výbornou. Jednou ale zůstali v&nbsp;lese plných pět hodin, tatínek přidal víc pestřece neboli lanýže, a&nbsp;tak jak pojedli, tak zůstali v&nbsp;lese, protože ochrnuli na&nbsp;nohy. Strýc Pepin si&nbsp;liboval, že&nbsp;už&nbsp;nemusí vůbec chodit, že&nbsp;už&nbsp;bude invalida, že&nbsp;jej budou vozit na&nbsp;vozíčku. Ale za&nbsp;pár hodin byl strýc Pepin zklamán. Zase se&nbsp;vrátily síly a&nbsp;oba došli na&nbsp;nádraží a&nbsp;vrátili se&nbsp;domů. Ten čas se&nbsp;Francin začal cítit hrozně fit po&nbsp;těch podezřelých houbách, vzali s&nbsp;sebou i&nbsp;maminku, to&nbsp;ale už&nbsp;byli oba tak daleko, že&nbsp;udělali smaženici z&nbsp;hořkých hřibů a&nbsp;hřibů modráků a&nbsp;čirůvky sírové a&nbsp;několika chřapáčů, které podle profesora Smotlachy obsahují kyselinu helvelovou… a&nbsp;nejdříve dali pojíst tu&nbsp;houbovou pochoutku mamince, a&nbsp;když za&nbsp;půl hodiny maminka neslyšela zvonění, pojedli jídlo taky, nasbírané chřapáče maminka naložila do&nbsp;octa a&nbsp;shledala je&nbsp;výborné, daleko lepší než hřiby. A&nbsp;pak Francin přišel na&nbsp;nápad, že&nbsp;ty&nbsp;naložené chřapáče, když se&nbsp;dají do&nbsp;octa estragonového s&nbsp;oranžovou liškou a&nbsp;ještě s&nbsp;lošákem a&nbsp;chorošem zvaným žemlička, tak lze je&nbsp;podávat v&nbsp;pohárku, pokapat citronem s&nbsp;troškou vorčestru a&nbsp;tabaska, ta&nbsp;směs hub že&nbsp;chutná jako nejjemnější mořské škeble a&nbsp;langusty. A&nbsp;tak se&nbsp;stalo, že&nbsp;jednou vystoupili v&nbsp;Třebestovicích, a&nbsp;když Francin s&nbsp;Pepinem se&nbsp;vedli za&nbsp;ruce přes fotbalové hřiště u&nbsp;lesíčka, povídá Francin, co&nbsp;se&nbsp;to&nbsp;tam červená? A&nbsp;vrátili se&nbsp;a&nbsp;užasli, pak poklekli a&nbsp;nasbírali vrchovatý košík krásných křemenáčů. A&nbsp;pak seděli v&nbsp;písku u&nbsp;lesíka a&nbsp;hřáli se&nbsp;a&nbsp;potom na&nbsp;nádraží na&nbsp;ně&nbsp;křičeli houbaři, kteří hledali celý den a&nbsp;na dně košíčku měli pár jedlých hub, že&nbsp;to&nbsp;někde koupili, že&nbsp;tady Francin a&nbsp;Pepin dělají provokaci. A&nbsp;tak se&nbsp;stalo, že&nbsp;navečer, když doma maminka poprvně zase usmažila jedlé klasické houby, tak všichni tři dostali zvracení a&nbsp;na strýce Pepina se&nbsp;dostavily mdloby, průjmy, pak dostal velikou žízeň a&nbsp;nové vrhnutí, pak tupou bolest do&nbsp;hlavy, křeče do&nbsp;lýtek a&nbsp;chvílemi dvojité vidění a&nbsp;vytrvalé zvonění v&nbsp;uších. Když rodinu odvezli do&nbsp;nemocnice, protože ochrnula šest hodin na&nbsp;nohy, primář řekl, že&nbsp;se&nbsp;všichni otrávili jedlými houbami, což naposledy se&nbsp;stalo profesorovi Smotlachovi, který taky byl nalezen v&nbsp;hlubokém bezvědomí po&nbsp;požití hřibů.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mestecko_kde_se_zastavil_cas_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>
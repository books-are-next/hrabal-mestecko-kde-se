<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="2">
    <meta name="apple-mobile-web-app-capable" content="yes">
    <title>2</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Bohumil Hrabal: Městečko, kde se zastavil čas">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Městečko, kde se zastavil čas">
    <meta property="og:title" content="Městečko, kde se zastavil čas">
    <meta property="og:type" content="book">
    <meta property="og:book:author" content="Bohumil Hrabal">
    <meta property="twitter:title" content="Bohumil Hrabal: Městečko, kde se zastavil čas">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./mestecko_kde_se_zastavil_cas_005.html">
    <link rel="next" href="./mestecko_kde_se_zastavil_cas_007.html">
    <meta name="nb-order" content="2">
    <link rel="self" href="mestecko_kde_se_zastavil_cas_006.html">
    <meta name="nb-identifier" content="hrabal-mestecko-kde-se-zastavil-cas-4ed1d24">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3254" data-nb-chars="18597">
    <nav role="doc-toc">
      <ul class="plain section">
        <li><a href="mestecko_kde_se_zastavil_cas_005.html">1</a></li>
        <li><a href="mestecko_kde_se_zastavil_cas_006.html">2</a></li>
        <li><a href="mestecko_kde_se_zastavil_cas_007.html">3</a></li>
        <li><a href="mestecko_kde_se_zastavil_cas_008.html">4</a></li>
        <li><a href="mestecko_kde_se_zastavil_cas_009.html">5</a></li>
        <li><a href="mestecko_kde_se_zastavil_cas_010.html">6</a></li>
        <li><a href="mestecko_kde_se_zastavil_cas_011.html">7</a></li>
        <li><a href="mestecko_kde_se_zastavil_cas_012.html">8</a></li>
        <li><a href="mestecko_kde_se_zastavil_cas_013.html">9</a></li>
        <li><a href="mestecko_kde_se_zastavil_cas_014.html">10</a></li>
        <li><a href="mestecko_kde_se_zastavil_cas_015.html">11</a></li>
        <li><a href="mestecko_kde_se_zastavil_cas_016.html">*&nbsp;*&nbsp;*</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mestecko_kde_se_zastavil_cas_005.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">2</span></h1>
        <section>
          <p class="chunk" data-nb-ref-number="2" data-nb-words="3253" data-nb-chars="18596"><span class="idea" data-nb-ref-number="2" id="idea2" data-nb-words="3253" data-nb-chars="18596">Když tatínek uviděl tu&nbsp;mořskou pannu navždycky vytetovanou na&nbsp;mých prsou, chvíli se&nbsp;na&nbsp;ni&nbsp;upřeně díval, dlouho se&nbsp;díval, nemrkl ani jedním, ani druhým okem, jako by&nbsp;pátral nazpátek po&nbsp;souvislostech, které by&nbsp;mohly vysvětlit to&nbsp;nesmazatelné mořské znamení… A&nbsp;já jsem oddychoval, srdce mi&nbsp;tak tlouklo, že&nbsp;mořská panna v&nbsp;rytmu srdce zavírala a&nbsp;přivírala oči, a&nbsp;já jsem si&nbsp;dlaní zaclonil tu&nbsp;nahatou ženskou zrovna tak, jako na&nbsp;oltářním obraze Adam s&nbsp;Evou si&nbsp;zaclánějí břicha… Avšak tatínek jen mávnul rukou, protože na&nbsp;dvoře se&nbsp;ozval strýcův křik, radostný a&nbsp;pronikavý hlas strýčka Pepina, který, jak říkala maminka, přijel před osmi lety k&nbsp;nám na&nbsp;čtrnáctidenní návštěvu a&nbsp;zůstal u&nbsp;nás dodnes. A&nbsp;strýčínek křičel: „Co si&nbsp;to&nbsp;na&nbsp;mne dovolujete? Vy&nbsp;vole, copak já&nbsp;bych pásl kozy? Zadupu vás do&nbsp;země jako chrousta! Zabiju vás do&nbsp;chodníku jako hřebík!“ A&nbsp;tatínek, vždycky když byl strýcem Pepinem zaskočený, jeho křikem, vždycky stál u&nbsp;plotny, nalil si&nbsp;bílou kávu do&nbsp;hrnku, ukrojil si&nbsp;kousek chleba a&nbsp;pil kávu a&nbsp;strýc křičel dál a&nbsp;jeho volání pronikalo jako nůž máslem žlutého světla naší kuchyně: „Co to&nbsp;prndláte? Kůzlátka? Ale já&nbsp;žádný kozy nechci, a&nbsp;tedy ani kůzlátka, co&nbsp;si&nbsp;to&nbsp;dovolujete? Víte, co&nbsp;by&nbsp;se&nbsp;stalo, kdybych já&nbsp;šel na&nbsp;pastvu s&nbsp;kozama a&nbsp;potkal mne obrst Zawada? Zařval by&nbsp;na&nbsp;mne: ‚Aby tě&nbsp;cholera škrenčila, pšakrev, z&nbsp;kurvy synu!‘ a&nbsp;posekal by&nbsp;mě&nbsp;rajtpajčem, protože rakouské voják nesmí tahat na&nbsp;provaze nějaký kozy! Ještě slovo a&nbsp;pleštím vás, že&nbsp;vás neseškrabou!“ A&nbsp;já jsem si&nbsp;zapnul košili a&nbsp;seděl jsem u&nbsp;kamen na&nbsp;malinké stoličce a&nbsp;na dětský stoleček jsem si&nbsp;dal učení, namáčel jsem inkoust, ale psát jsem nemohl, jen jsem měl otevřenou písanku a&nbsp;pero na&nbsp;papíře, kdyby vešla maminka, tak bych dělal, že&nbsp;píšu… a&nbsp;kuchyně sršela zlobou a&nbsp;utrpením, z&nbsp;tatínka neustále vycházela svatozář trápení, cítil jsem neviditelné ruce, které mne odstrkovaly od&nbsp;tatínka, zrovna ale tak i&nbsp;od maminky, protože já&nbsp;jsem chtěl mít maminku tak, jak měli ostatní kluci maminku, takovou matku, ale moje maminka byla pořád jako slečna, pořád myslela na&nbsp;divadlo a&nbsp;na legraci, pořád byla neuchopitelná, pořád se&nbsp;mi&nbsp;vyvlíkala, takže jsem nikdy se&nbsp;k&nbsp;ní nedovedl přitulit, příliš by&nbsp;mi&nbsp;to&nbsp;dalo překonávání, pořád jsem k&nbsp;mamince trpěl červenáním se&nbsp;a&nbsp;ruměnci, jako bych byl za&nbsp;křovím kvetoucího jasmínu a&nbsp;za stmívání s&nbsp;Liduškou Kopřivovou a&nbsp;voněl Lidle do&nbsp;jejích kadeřavých vlasů. A&nbsp;taky když maminka si&nbsp;usmiřovala tatínka tím, že&nbsp;stála s&nbsp;ním pod cingrlátky veliké lampy, seděl jsem na&nbsp;stoličce, pero jsem měl nasazené na&nbsp;řádku otevřené písanky, dělal jsem, že&nbsp;začnu psát, kdyby se&nbsp;na&nbsp;mne někdo podíval, tak bych začal psát, ale kdyby se&nbsp;někdo podíval, co&nbsp;píšu, tak by&nbsp;viděl, že&nbsp;to&nbsp;jsou nesmysly, protože mi&nbsp;tlouklo srdce pobouřením, že&nbsp;maminka objímá tatínka… a&nbsp;bylo mi, jako by&nbsp;maminka rozhazovala na&nbsp;náměstí stokoruny, jako by&nbsp;celý vánoční stromeček i&nbsp;s&nbsp;dárky pod ním rozdala cizím dětem… A&nbsp;tak jsem zase seděl na&nbsp;stoličce, a&nbsp;z&nbsp;čeho jsem měl hrůzu, jak tatínek se&nbsp;hrozí zrovna tak jako já, že&nbsp;místo lodičky s&nbsp;kotvou mi&nbsp;vytetoval pan Lojza nahatou mořskou pannu, tak najednou jsem cítil, že&nbsp;ta&nbsp;slečna s&nbsp;rybím ocasem na&nbsp;mé&nbsp;hrudi vůbec nic není proti tomu žalu, který protéká tatínkem a&nbsp;vystřeluje mu&nbsp;na&nbsp;všecky strany z&nbsp;celého těla, jako svatozář v&nbsp;podobě zlatých mečů vychází kolem celého těla svatého Ignáce na&nbsp;postranním oltáři našeho kostela. Cítil jsem, že&nbsp;tatínek tak trpí, že&nbsp;by&nbsp;nejraději odešel, ne&nbsp;někam, ale jen tak šel a&nbsp;pořád šel, pořád pryč z&nbsp;tohoto pivovaru, kde byl správcem a&nbsp;ve kterém měl i&nbsp;svoje auto, ve&nbsp;kterém měl pěkný byt a&nbsp;hezkou maminku moji, ve&nbsp;kterém jsem se&nbsp;narodil i&nbsp;já… pivovar, ve&nbsp;kterém pracuje jeho bratr, strýc Pepin, kterého jsem miloval víc než tatínka právě pro to&nbsp;řvaní a&nbsp;tancování, strýc Pepin, který když skončil práci v&nbsp;pivovaře, tak si&nbsp;nasadil námořní čepici, admirálskou bílou čepici s&nbsp;černým štítkem a&nbsp;zlatými šňůrami a&nbsp;vepředu na&nbsp;modrém poli s&nbsp;vyšitou zlatou kotvou, čepici zdobenou zlatými knoflíky, čepici, na&nbsp;kterou nikdo nesměl strýci sáhnout, jedině krásné slečny v&nbsp;barech, kam každý den chodil… a&nbsp;já jsem si&nbsp;tak přál vyjít na&nbsp;práh a&nbsp;podívat se, s&nbsp;kým to&nbsp;tam strýc Pepin tak křičí, ale raději jsem seděl, abych tatínkovi udělal trochu radosti, s&nbsp;namočeným perem na&nbsp;písance, abych začal psát, až&nbsp;se&nbsp;na&nbsp;mne tatínek podívá… Ach, jak já&nbsp;jsem trpěl domovem, jak já&nbsp;jsem byl vystřelován oknem, i&nbsp;zavřeným, skrz zdi ven, jen ven a&nbsp;ven a&nbsp;ven, odkud oknem na&nbsp;mne mávaly větve starých lip a&nbsp;kaštanů, odkud na&nbsp;mne ťukal déšť, odkud na&nbsp;mne volal vítr, který zařinčel z&nbsp;pivovaru otevřeným oknem! A&nbsp;tak jako z&nbsp;maminky tatínek pořád chtěl, aby byla slušná ženská, tak jako zase já&nbsp;jsem chtěl, aby z&nbsp;maminky byla obyčejná máma, tak tatínek s&nbsp;maminkou chtěli, aby ze&nbsp;mne byl pořádný chlapec, a&nbsp;často mi&nbsp;vytýkali, že&nbsp;se&nbsp;málo meju, ale já&nbsp;jsem plakal a&nbsp;zapřísahal se, že&nbsp;mi&nbsp;je&nbsp;ve&nbsp;špíně příjemně a&nbsp;teplo, ukazovali mi, jak se&nbsp;balí školní slabikáře a&nbsp;početnice, ale já&nbsp;jsem každou stránku, kterou jsme přečetli, vytrhl, takže na&nbsp;Mikuláše jsem vždycky dostal novou školní knížku a&nbsp;na Ježíška dvě. Tatínek mne chtěl učit a&nbsp;vštípit lásku k&nbsp;zahradě, nasázel zelí a&nbsp;saláty a&nbsp;učil mne okopávat a&nbsp;vysvětloval mi, jak je&nbsp;třeba plít plevel zrovna tak, jako je&nbsp;třeba odstraňovat špatné mé&nbsp;vlastnosti, aby pak zůstaly jenom ty&nbsp;dobré, ale když tatínek odešel, tak jsem měl připravenou motyčku a&nbsp;rýček a&nbsp;díval jsem se&nbsp;kolem sebe, barevní ptáci vyšívali vzduch a&nbsp;slunce mne hřálo a&nbsp;vítr letěl z&nbsp;borových lesíků hned za&nbsp;pivovarem a&nbsp;od řeky se&nbsp;ozýval křik a&nbsp;volání dětí a&nbsp;kolem dokola mne bylo tolik krásných událostí a&nbsp;věcí, ale já&nbsp;jsem stál uprostřed zahrádky, uprostřed záhonů zarostlých plevelem, stál jsem, a&nbsp;když někde se&nbsp;otevřelo okno nebo jsem po&nbsp;betonovém chodníčku uslyšel kroky, honem jsem vzal připravenou motyčku a&nbsp;okopával jsem, ale když jsem poznal, že&nbsp;to&nbsp;není tatínek nebo maminka, tak jsem zase stál s&nbsp;motyčkou připravenou, ale s&nbsp;hlavou a&nbsp;všemi touhami odvázán všade jinam… a&nbsp;tak jsem se&nbsp;odhodlal, ne&nbsp;odhodlal, ale dostal jsem nápad a&nbsp;vytrhal jsem a&nbsp;vyplel jsem všechen salát a&nbsp;všechno zelí, naházel všechno na&nbsp;hromadu, počkal jsem, až&nbsp;zelenina zavadla a&nbsp;už se&nbsp;nedala nasázet nazpátek, a&nbsp;s&nbsp;motyčkou přes rameno jsem šel a&nbsp;tatínkovi jsem nahlásil, že&nbsp;jsem všechno vyplel, a&nbsp;tatínek se&nbsp;divil, ale já&nbsp;jsem byl jako maminka, dovedl jsem se&nbsp;podívat tak pravdomluvně, že&nbsp;tatínek mne pohladil a&nbsp;pak řekl, že&nbsp;mohu jít, kam chci, jestli ale nemám nějaké úkoly. A&nbsp;pak tatínek večer nade mnou stál, držel řemen, pak si&nbsp;zase řemen připnul, pak šel a&nbsp;z&nbsp;chodby přinesl pumpičku od&nbsp;kola a&nbsp;vyšrouboval šlahounek, ale když se&nbsp;zamyslel, shledal, že&nbsp;i&nbsp;to je&nbsp;málo, že&nbsp;vůbec aby mi&nbsp;nabil, našlohal šlahounkem, nasekal řemenem, že&nbsp;to&nbsp;všechno je&nbsp;málo, že&nbsp;do&nbsp;sebe to&nbsp;mám zapasované tak jako maminka, na&nbsp;kterou se&nbsp;díval vyčítavě a&nbsp;taky tak dlouze, i&nbsp;když se&nbsp;maminka smála a&nbsp;prosila, Francine, ber to&nbsp;jako americkou grotesku. Avšak tatínek znovu vyšel do&nbsp;zahrady a&nbsp;znovu se&nbsp;díval na&nbsp;ty&nbsp;hromady zeleniny, zvadlé jako zastřelení zelení ptáci, díval se&nbsp;na&nbsp;okopaný a&nbsp;svěží plevel, který se&nbsp;večerní rosou řádkoval a&nbsp;bujně zvedal, a&nbsp;pak zvedl několik sazenic a&nbsp;bezvládně je&nbsp;pustil k&nbsp;zemi a&nbsp;vrátil se&nbsp;domů, a&nbsp;já jsem seděl na&nbsp;malinké stoličce a&nbsp;soustředěně jsem namáčel do&nbsp;kalamáře a&nbsp;psal jsem do&nbsp;písanky tak dlouho, dokud otec na&nbsp;mne hleděl a&nbsp;domýšlel za&nbsp;mne, co&nbsp;ze&nbsp;mne bude, zrovna tak jako dnes večer, v&nbsp;podvečer, kdy jsem mu&nbsp;musel ukázat tu&nbsp;mořskou pannu, kterou bych mu&nbsp;nikdy sám od&nbsp;sebe neukázal, ale ukázat jsem musel, protože tatínek se&nbsp;to&nbsp;dozvěděl ve&nbsp;městě. Díval se&nbsp;na&nbsp;mne, cítil jsem jeho oči a&nbsp;tím krasopisněji jsem psal, tím víc jsem si&nbsp;dával záležet, jako by&nbsp;to&nbsp;písmo a&nbsp;psaní byla moje záchrana, a&nbsp;cítil jsem, jak nejdřív tatínek zkouší, že&nbsp;mne zabíjí jednou ranou pěsti, ale ulevilo se&nbsp;mi, když jsem obrátil stránku a&nbsp;psal dál domácí úkol: Můj domov… a&nbsp;psal jsem dál a&nbsp;pak jsem trnul hrůzou, že&nbsp;mne tatínek uškrtí, a&nbsp;tatínek, kdyby si&nbsp;vzpomenul, tak by&nbsp;to&nbsp;udělal, ale tatínek i&nbsp;to shledal málo, pak vstal, vzal nůž, a&nbsp;psal jsem a&nbsp;najednou jsem měl pocit, že&nbsp;to&nbsp;je&nbsp;poslední psaní, poslední domácí úloha, že&nbsp;jedině psaní mě&nbsp;zachrání před smrtí, že&nbsp;když přestanu psát, tak že&nbsp;umřu, že&nbsp;jedině psaním odvrátím smrt, a&nbsp;i když mi&nbsp;tatínek uřízne hlavu, tak já&nbsp;o&nbsp;tom nebudu vědět, protože pořád a&nbsp;pořád a&nbsp;tak dlouho píšu, a&nbsp;až přestanu psát, tak už&nbsp;nebudu o&nbsp;tom, že&nbsp;jsem byl, vědět, a&nbsp;tatínek vyjmul ze&nbsp;skřínečky brousek, který měl na&nbsp;břitvu, a&nbsp;pečlivě brousil ostří nože, brousil, zkoušel bříškem, je-li nůž dostatek ostrý, a&nbsp;já jsem psal a&nbsp;najednou jsem myslil na&nbsp;to, jak jsem ležel v&nbsp;postýlce, a&nbsp;to už&nbsp;je&nbsp;tuzince dávno, a&nbsp;tatínek přišel s&nbsp;maminkou z&nbsp;bálu a&nbsp;tatínek měl smoking a&nbsp;byl krásný a&nbsp;maminka měla růžové šaty a&nbsp;vějíř a&nbsp;tatínek pořád něco křičel na&nbsp;maminku a&nbsp;maminka docela ustrašená volala: „Ne, ne, Francine, to&nbsp;není pravda, ne!“ A&nbsp;tatínek volal: „Mlč, slušná ženská nemá v&nbsp;takových pozicích tančit! Jseš vdaná, jseš matka!“ A&nbsp;já jsem ležel strnulý hrůzou a&nbsp;naslouchal jsem, jak tatínek otevíral z&nbsp;oválného zrcadla šuplíček a&nbsp;jak se&nbsp;maminka věšela na&nbsp;tatínka, a&nbsp;já jsem byl zchromlý děsem, byl to&nbsp;tatínkův křik jakoby zdálky, tatínek uměl křičet nějak dovnitř, potichu, byl to&nbsp;křičící šepot, a&nbsp;maminka prosila na&nbsp;kolenou: „Nestřílej mne, Francine! Proboha!“ A&nbsp;tatínek volal: „Musí to&nbsp;být… přísahej, že&nbsp;nic mezi vámi nebylo…“ A&nbsp;maminka klečela v&nbsp;té růžové róbě a&nbsp;na zemi byl rozevřen vějíř z&nbsp;pštrosích per jako duha na&nbsp;nebi po&nbsp;dešti a&nbsp;maminka spínala ruce a&nbsp;tatínek s&nbsp;taseným revolverem, ve&nbsp;smokingu, byl krásný, a&nbsp;maminka se&nbsp;zhroutila v&nbsp;pláči a&nbsp;tak, jak byla, roztáhla se&nbsp;celá na&nbsp;koberci, její skládané plesové šaty se&nbsp;rozevřely na&nbsp;koberci zrovna jako ten vějíř z&nbsp;pštrosích per a&nbsp;já jsem byl strnulý hrůzou a&nbsp;dělal jsem, že&nbsp;spím. Pak dávno byla tma a&nbsp;já jsem zíral otevřenýma očima do&nbsp;tmy a&nbsp;naslouchal jsem, jak utichá tichounký maminčin pláč a&nbsp;tatínek dál vzrušeně hovoří a&nbsp;hovoří a&nbsp;šeptá, vemlouval se&nbsp;v&nbsp;tom maminčině pokoření do&nbsp;její duše, a&nbsp;pak za&nbsp;úsvitu všechno utichlo a&nbsp;já jsem se&nbsp;chtěl jít vyčurat, ale ta&nbsp;noční scéna po&nbsp;plesu mne tak ochromila, že&nbsp;jsem se&nbsp;tiše překulil a&nbsp;mezi postele jsem čural a&nbsp;čural, až&nbsp;jsem se&nbsp;vyčural, jako bych se&nbsp;vyplakal, jako bych se&nbsp;mezi škvíru postelí vymočil místo pláče… A&nbsp;psal jsem teď další stránku domácího úkolu: Můj domov… A&nbsp;tatínek vstal s&nbsp;nabroušeným nožem, položil jej na&nbsp;dětský stoleček, tiše, jako pan děkan Spurný když odemkl svatostánek a&nbsp;rozhrnoval zlatou oponku, tak tatínek mi&nbsp;rozhrnul košili, a&nbsp;díval se&nbsp;na&nbsp;tu&nbsp;mořskou pannu, viděl jsem, jak jeho prsty nadskakují, jak mi&nbsp;bije srdce, namočil jsem špičku pera do&nbsp;inkoustu a&nbsp;psal jsem dál, teklo ze&nbsp;mne to&nbsp;psaní, ani jsem nevěděl, co&nbsp;píši, ale cítil jsem, že&nbsp;psaním si&nbsp;zachraňuji život, ale najednou mi&nbsp;přišlo, že&nbsp;tatínek mi&nbsp;chce vyříznout z&nbsp;kůže tu&nbsp;pannu, tu&nbsp;námořní slečnu, bylo mi&nbsp;jako strýci Pepinovi, když mu&nbsp;chtěli vzít tu&nbsp;jeho bílou námořnickou čepici, tu, kterou nosil Hans Albers, když hrál námořního kapitána…, a&nbsp;přestal jsem psát, podíval jsem se&nbsp;tatínkovi do&nbsp;očí, jak jsem se&nbsp;mu&nbsp;nikdy do&nbsp;očí nepodíval, v&nbsp;tom mém pohledu bylo všecko to, co&nbsp;jsem mu&nbsp;vyvedl, všechno, bylo mi&nbsp;jako mamince, když ležela a&nbsp;vzdala se&nbsp;celá a&nbsp;rozložila šaty a&nbsp;vějíř na&nbsp;koberci ložnice… Ne, tatínku, prosím vás, ne, zvedl jsem prsty poprvně v&nbsp;životě k&nbsp;přísaze, jak Kristus jsem stál s&nbsp;roztrženou košilkou a&nbsp;kresbou na&nbsp;srdci a&nbsp;dvěma zdviženýma prstama jsem přísahal: „Ne, tatínku, přísahám vám, že&nbsp;jsem chtěl tady mít malinkou lodičku s&nbsp;kotvou… a&nbsp;pan Lojza mi&nbsp;udělal tohle!“ a&nbsp;zaťukal jsem prstem levice na&nbsp;mořskou slečnu a&nbsp;pravicí jsem přísahal a&nbsp;tatínkovi ukazoval od&nbsp;inkoustu zamazaná bříška prstů. A&nbsp;tatínek vstal, ukrojil si&nbsp;chleba a&nbsp;řekl: „Já jsem na&nbsp;tom taky tak, jsme na&nbsp;tom oba stejně.“ A&nbsp;zlostně, ani ne&nbsp;zlobně, ale jako že&nbsp;se&nbsp;nedá nic dělat, jako když jsem byl s&nbsp;panem děkanem u&nbsp;posledního pomazání, ale pan Kurka umřel, když jsem mu&nbsp;pomazával nohy, tak sám pan děkan šel, aby otevřel u&nbsp;Kurků okna do&nbsp;letního večera, aby se&nbsp;duši uvolnilo, aby duše pana Kurky letěla vzhůru jako pára do&nbsp;nebe, tak tatínek otevřel okna a&nbsp;čerstvý vzduch vanul a&nbsp;podle okna se&nbsp;přenesla bílá námořní čepice strýce Pepina, jako by&nbsp;plula vzduchem, jako by&nbsp;se&nbsp;jen posunovala po&nbsp;předprsni okna. A&nbsp;strýc křičel, už&nbsp;ne&nbsp;k&nbsp;někomu, ale vůbec, jen tak pro potěšení, do&nbsp;večerního vzduchu, kterým odcházel do&nbsp;města za&nbsp;krásnými slečnami: „Slavně jsem zase zvítězil, jsem vítěz, jsem ten samej systém jako obrst Zawada, když na&nbsp;hřebcovi vtáhl na&nbsp;Boží tělo do&nbsp;dobytého Přemyšlu!“ A&nbsp;tatínek se&nbsp;vdul mezi almaru a&nbsp;stěnu, spínal ruce a&nbsp;šeptal: „Dyk to&nbsp;není pravda, když na&nbsp;vojně vystřelili, tak ležel v&nbsp;příkopě tak dlouho, až&nbsp;se&nbsp;to&nbsp;přehnalo!“ Ale strýc Pepin hulákal: „Nikdo si&nbsp;na&nbsp;mne nesmí nic dovolit, hned tasím revolver a&nbsp;prásk ho, prásk! A&nbsp;všecko se&nbsp;bude válet v&nbsp;krvi!“ A&nbsp;tatínek spínal dál ruce a&nbsp;mučil se&nbsp;pravdou: „Ale ten se&nbsp;vždycky tak bál, že&nbsp;jsem mu&nbsp;musel chodit naproti, když šel z&nbsp;práce, a&nbsp;už mu&nbsp;bylo pětadvacet let a&nbsp;tak se&nbsp;bál a&nbsp;všude sedával v&nbsp;koutku!“ Ale strýc Pepin dál pořvával: „Z&nbsp;cesty! Já&nbsp;jsem za&nbsp;Rakouska béval névětší krasavec, krasavice se&nbsp;kvůli mně střílely! Moje podobenka visela na&nbsp;Célu v&nbsp;Brně a&nbsp;krasavice se&nbsp;žduchaly kolem té&nbsp;skříně a&nbsp;jedna říkala té&nbsp;druhé: Které se&nbsp;névíc líbí? A&nbsp;každá ukazovala, tady ten. A&nbsp;ťukaly skrz sklo na&nbsp;moji podobenku a&nbsp;já jsem stál v&nbsp;pozadí a&nbsp;bylo mi, jako by&nbsp;mi&nbsp;mazali prsa husím sádlem, a&nbsp;nesl jsem se&nbsp;pak jako za&nbsp;tři zelí!“ Jásal strýcův hlas a&nbsp;tatínek spínal dál ruce mezi stěnou a&nbsp;almarou a&nbsp;obracel oči v&nbsp;sloup a&nbsp;šeptal: „Ale to&nbsp;tedy není vůbec pravda, vždyť odmalička měl samý bředy a&nbsp;ve dvaadvaceti letech měl na&nbsp;krku samý furunkle, fáče krvavý se&nbsp;z&nbsp;něj odmotávaly!“ Ale strýcův hlas od&nbsp;kanceláře radostně stoupal jako dým Ábelovy oběti vzhůru k&nbsp;nebi: „Kapitán Hovorka se&nbsp;mnó néradši hovoříval, béval jsem pobočník hejtmana Tonsera, kterýmu jsem nosil šavli!“ A&nbsp;tatínkův hlas, tichý a&nbsp;nesmělý, plížil se&nbsp;a&nbsp;plazil se&nbsp;po&nbsp;zemi jako dým Kainovy oběti: „Tohle ale vůbec není pravda, na&nbsp;vojně vůbec žádnou šarži neměl, fotografii, co&nbsp;má, tu&nbsp;si&nbsp;vypůjčil, a&nbsp;nechal se&nbsp;na&nbsp;ní&nbsp;vyfotografovat jako zupák!“ žaloval tatínek nebi, ale já&nbsp;jsem věděl, že&nbsp;Pánbůh nemá rád pravdu, že&nbsp;má&nbsp;rád blázny a&nbsp;nadšené lidi, takové, jako je&nbsp;můj strýc Pepin, že&nbsp;Pánbůh má&nbsp;rád vírou opakovanou nepravdu, ba&nbsp;miluje nadšenou lež víc než suchou pravdu, kterou tatínek chtěl strýčka očernit v&nbsp;mých očích, v&nbsp;očích mé&nbsp;maminky, která dovedla se&nbsp;strýčkem dělat takové hlouposti, že&nbsp;jsem slzel a&nbsp;dostával jsem křeče smíchu a&nbsp;někdy mi&nbsp;křuplo v&nbsp;očích a&nbsp;hlavě, protože jsem měl dojem, že&nbsp;najednou se&nbsp;u&nbsp;nás v&nbsp;kuchyni stane zázrak a&nbsp;zjeví se&nbsp;svatý Hilarius z&nbsp;našeho náměstí, patron zdravého smíchu. A&nbsp;do vrat pivovaru vešel noční hlídač pan Vaňátko, nebylo vidět, ale slyšet hlas jeho věrného psíčka Trika, bylo slyšet cinkot baniček a&nbsp;baterek a&nbsp;přezek a&nbsp;knoflíků, které se&nbsp;třpytily a&nbsp;cinkaly na&nbsp;uniformě pana Vaňátka, který nastupoval do&nbsp;služby vždycky „feldmésig“, s&nbsp;mexikánskou puškou přes rameno a&nbsp;pln radostného očekávání, že&nbsp;přeci jednou se&nbsp;někdo pokusí vyloupit pokladnu, nebo alespoň ukrást řemeny z&nbsp;domečku mezi výtahy do&nbsp;lednice. „Halt!“ zařval pan Vaňátko a&nbsp;strhl mexikánskou pušku, která nikdy nebyla nabita, protože její poslední majitel ztratil závěr. „Wer da?“ vykřikl pan Vaňátko očekávaje, že&nbsp;přeci jednou tam někdo ve&nbsp;tmě bude. Avšak strýc Pepin zakřičel: „Ruht, Jozip Pepin meldet sich gehorchsamst!“ A&nbsp;pan Vaňátko vykročil, zapotácel se&nbsp;a&nbsp;Trik bolestně zanaříkal, pan Vaňátko o&nbsp;psíčka klo­pýtl, a&nbsp;hned, protože měl a&nbsp;míval návaly krve od&nbsp;malárie z&nbsp;vojny, vzal psíčka a&nbsp;praštil s&nbsp;ním o&nbsp;cement a&nbsp;pes vydal žalostné kvičení a&nbsp;nářek, ale pan Vaňátko po&nbsp;vojensku vykročil ke&nbsp;strýci Pepinovi, teď stáli ve&nbsp;světle okna z&nbsp;naší kuchyně, salutovali si&nbsp;plni nadšení a&nbsp;noční hlídač zvolal: „Pane Jozef, převezmete za&nbsp;mne hlídku brány, sta­noviště číslo jedna, anobrž musím jít meldovat panu správci.“ A&nbsp;strýc salutoval na&nbsp;obrubu námořnické čepice, převzal mexikánku a&nbsp;pan Vaňátko vystoupil na&nbsp;lavici, teď stál hrozný, s&nbsp;vousy a&nbsp;šoférskou čepicí přeťatou trikolórou, v&nbsp;dohodovém pásu, na&nbsp;kterém se&nbsp;třpytilo šest baterek, tak průhledným oknem salutoval tatínkovi a&nbsp;hlásil: „Noční hlídač Vaňátko hlásí se&nbsp;do&nbsp;služby!“ A&nbsp;tatínek oběma rukama odvával jako sloníma ušima, odstrkoval od&nbsp;sebe ten pro něj hrůzný a&nbsp;pro mne tak drahocenný obraz nočního hlídače, který seskočil, jako by&nbsp;udělal rozcvičku, rozházel obřadnou uniformnost, zvedl Trička z&nbsp;cementu a&nbsp;líbal jej a&nbsp;hladil a&nbsp;ukazoval nám jej, psíčka uplakaného bolestí, o&nbsp;kterém pan Vaňátko prohlašoval: „To je&nbsp;moje věrný zvíře, za&nbsp;nic bych ho&nbsp;nedal…“ a&nbsp;dal mu&nbsp;hubičku rovnou na&nbsp;čumák a&nbsp;pak sundal ze&nbsp;zad bandalír ze&nbsp;starého stočeného kabátu a&nbsp;rozložil si&nbsp;jej pod kanceláří na&nbsp;lavičku. Strýc Pepin volal nadšeně: „Tak to&nbsp;má&nbsp;být, rakouská disciplína je&nbsp;nékrásnější disciplína té&nbsp;nékrásnější armády světa.“ A&nbsp;tak ze&nbsp;tmy se&nbsp;ozývaly i&nbsp;přes zavřená okna, která tatínek navíc zatáhl záclonami, střídavě radostné povely: „Zum Gebet! Marsch eins! Hergestellt! Paradenmarsch!“ A&nbsp;na cementovém chodníčku pleskaly boty parádních kroků parádního marše, řinčela kolba k&nbsp;zemi sražené mexikánky, čelem vzad dupajících podrážek. Nebylo potom divu, že&nbsp;k&nbsp;půlnoci se&nbsp;ozval křik a&nbsp;řev pana Vaňátka: „Pomoc lupiči!“ A&nbsp;noční hlídač troubil na&nbsp;trumpetu a&nbsp;tatínek vzal revolver, i&nbsp;já jsem vyběhl s&nbsp;tatínkem do&nbsp;noci, a&nbsp;před kanceláří tatínek chvějící se&nbsp;rukou napřahoval revolver a&nbsp;volal: „Vzdej se, ničemo!“ A&nbsp;pan Vaňátko křičel: „Už ho&nbsp;mám, už&nbsp;mu&nbsp;nasadím pouta…!“ A&nbsp;třískal holí do&nbsp;tří angreštových keřů, větvičky lítaly jako žaté sekačkou, a&nbsp;přiběhl pan strojní mistr a&nbsp;rozsvítil baterku a&nbsp;ve světle lampy byl vidět jen rozbitý, rozčísnutý angreštový stromek, a&nbsp;já jsem volal, ač&nbsp;jsem taky jako pan Vaňátko nic neviděl: „Tamhle běží, pane Vaňátko, nadeběhněte mu!“ A&nbsp;pan Vaňátko běžel do&nbsp;tmy a&nbsp;vrátil se&nbsp;docela uřícený, šťastný: „Pádeř zlodějská, kampak na&nbsp;mne! Já&nbsp;bdím, já&nbsp;hlídám, já&nbsp;svěřené objekty hlídám…“ A&nbsp;otec odcházel s&nbsp;revolverem a&nbsp;strojník s&nbsp;baterkou, jen tak ve&nbsp;spodním prádle, zachvěli se&nbsp;nočním chladem. Tatínek pravil mistrovi, než se&nbsp;rozešli: „Vytčený cíl snižuje únavu.“ A&nbsp;unaveni si&nbsp;šli každý lehnout a&nbsp;já jsem najednou na&nbsp;posteli viděl sebe, jak v&nbsp;námořnických šatečkách se&nbsp;dívám z&nbsp;věže chrámu, jak si&nbsp;cloním oči a&nbsp;vidím a&nbsp;volám lodě na&nbsp;moři, vidím, jak je&nbsp;vidím, ač&nbsp;ty&nbsp;lodě a&nbsp;moře k&nbsp;vidění nemohly být, zrovna tak jako nikdo se&nbsp;nepokoušel tuhle noc přepadnout pivo­varskou kasu a&nbsp;pana Vaňátka, nočního hlídače, který za&nbsp;dva roky služby v&nbsp;pivovaře mexikánkou zastavil a&nbsp;policii předal celkem šest párů mladých lidí, kteří se&nbsp;líbali u&nbsp;pivovarské zdi, a&nbsp;tři noční chodce, z&nbsp;nichž dva čurali v&nbsp;noci na&nbsp;rohu pivovaru a&nbsp;jeden dělal velkou potřebu, a&nbsp;pan Vaňátko tak, jak byli, je&nbsp;předal policii za&nbsp;účelem vrchnostenského řízení z&nbsp;podezření, že&nbsp;chtěli vyloupit pivo­varskou pokladnu.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./mestecko_kde_se_zastavil_cas_007.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>